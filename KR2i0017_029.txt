# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.559958
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB06n0605-029馬氏南唐書-卷二十九.
<pb:KR2i0017_SBCK_029-1a>¶
南唐書卷之二十九¶
滅國傳下第二十六¶
楚國¶
馬殷字覇圖許州鄢𨹧人也唐中和三年蔡州秦宗¶
權遣孫儒劉建峯将兵萬人屬其弟宗衡畧地淮南¶
殷&KR0004;爲儒禆將儒殺宗衡自將其兵取髙郵逐楊行¶
宻行宻走宣州儒以兵圍之乆不尅遣殷與建峯掠¶
食旁縣儒戰敗死殷乃推建峯爲帥殷爲先鋒轉攻¶
豫章畧䖍吉有衆&KR0070;萬趨潭州殺其刺史鄧處約自¶
稱留後唐僖宗授建峯湖南節度使殷爲馬歩軍都¶
<pb:KR2i0017_SBCK_029-1b>¶
指揮使出攻邵州建峯庸人不䏻率其下常與歩曲¶
飲酒讙呼軍䘚陳贍妻有色建峯私之贍怒以鐡檛¶
擊殺建峯軍中推行軍司馬張吉爲帥吉乗馬傷髀¶
卧病語諸將曰吾非汝主也馬公英勇可共立之諸¶
將乃共殺贍磔其尸遣姚彦章迎殷於邵州殷至吉¶
肩輿入府殷拜謁於庭中吉召殷上乃率將吏下北¶
面再拜以位與之時乾寧三年也唐拜殷潭州刺史¶
殷遣其將秦彦暉李瓊攻連邵郴衡道永六州皆下¶
之桂管劉士政懼遣其將陳可璠王建武等率兵守¶
義全嶺殷遣使聘于士政至境上可璠等不納殷怒¶
<pb:KR2i0017_SBCK_029-2a>¶
遣李瓊等以兵七千攻之擒可璠等及其兵二千餘¶
人悉坑之遂圍桂管虜士政盡取其屬州殷表瓊桂¶
管觀察使四年拜殷武安軍節度使梁太祖即位拜¶
殷兼侍中中書令封楚王楊行宻將吕師周來奔師¶
周勇健豪俠頗通緯候兵書殷聞師周至大喜曰吾¶
方南圖嶺表而得此人足矣以爲馬歩軍都指揮使¶
率兵攻嶺南取昭賀梧蒙龔富等州殷表師周昭州¶
刺史於是灃辰溆并溪洞諸蠻皆附于殷殷請陞朗¶
州爲永順軍表張吉節度使殷乃請依唐太宗故事¶
開天册府置官屬太祖拜殷天册上将軍殷以其弟¶
<pb:KR2i0017_SBCK_029-2b>¶
賨爲左相弟存爲右相廖先圗等十八人爲學士末¶
帝時加殷武安武昌靜江寜逺等軍節度使洪鄂四¶
面行營都統唐荘宗滅梁殷遣其子羲範修貢京師¶
上梁所授都統印荘宗問洞庭廣狹羲範曰車駕南¶
廵&KR0138;堪飲馬爾荘宗嘉之荘宗平蜀殷大懼表求致¶
仕荘宗下璽書慰勞之殷&KR0004;兵力尚寡與楊行宻成¶
汭劉龔等爲敵國殷患之問䇿於其將髙郁郁教殷¶
尊王伏順外誇隣敵然後退修兵農又諷殷自京師¶
至㐮唐郢復等州置邸務以賣茶其利十倍又鑄鈆¶
鐡錢以十當銅錢一又令民自造茶以通商旅而收¶
<pb:KR2i0017_SBCK_029-3a>¶
其筭&KR0010;入萬計由是地大力完數要封爵天成二年¶
請建行臺明宗封殷楚國王用竹册如三公禮殷以¶
潭州爲長沙府建國承制自置官屬以姚彦章爲左¶
相許徳勲爲右相李鐸爲司徒崔頴爲司空拓㧞常¶
爲僕射馬珙爲尚書子弟皆出爲節度使文武皆進¶
位謚其曽祖筠曰文肅祖正曰荘穆父元豐曰景荘¶
立三廟于長沙長興元年殷䘚年七十九謚武穆子¶
羲聲立羲聲字若訥殷次子也殷建國以羲聲判内¶
外諸軍事荆南髙季昌聞殷将髙郁素教殷以計䇿¶
而楚以彊患之甞使謀者間殷殷不聽羲聲用事諜¶
<pb:KR2i0017_SBCK_029-3b>¶
云季昌聞楚用高郁大喜以爲亡馬氏者必郁也羲¶
聲素愚以爲然遽奪郁兵職矯殷令殺之明日吏以¶
状白殷拊膺大哭曰吾耄荒如此而殺吾勲舊殷語¶
左右曰吾亦不乆於此矣明年殷䘚羲聲立授武安¶
靜江等軍節度使羲聲甞聞梁太祖好食鷄慕之日¶
烹五十鷄以供膳葬殷羲聲不泣頓食鷄肉&KR0070;&KR0266;而¶
&KR0120;其禮部侍郞潘&KR0120;譏之曰昔阮籍居䘮而食蒸豚¶
世豈乏賢耶長興三年羲聲䘚追封衡陽王弟羲範¶
立羲範字寳規殷第四子也殷子十餘人嫡子羲振¶
長而賢其次羲聲羲範同日而生羲聲母𡊮夫人有¶
<pb:KR2i0017_SBCK_029-4a>¶
美色羲聲以母寵得立而羲振棄官爲道士居于家¶
故羲聲䘚而羲範以次立襲殷官爵封楚王清㤗二¶
年賜&KR0211;矢&KR0227;劒天福四年加天册上將軍開府承制¶
如殷故事羲範好學善詩文士廖光圗徐仲雅李臯¶
拓拔常等十八人皆故殷時學士羲範性奢侈光圗¶
等皆薄徒飲博懽呼獨常沉厚長者上書切諌光圗¶
等惡之襄州安従進安州李金全叛晋髙祖詔羲範¶
出兵羲範遣張少敵以舟兵趨漢陽漕米五萬斛以¶
饋軍金全等敗少敵乃旋溪州刺史彭士然率錦奬¶
諸蠻攻澧州羲範遣劉勍等擊之士然大敗勍等攻¶
<pb:KR2i0017_SBCK_029-4b>¶
溪州士然走奬州遣其子師暠率諸蠻酋降于勍溪¶
州西接牂柯南通桂林象郡羲範乃立銅柱以爲表¶
命學士李臯銘之於是南寜等十八州夷播等七州¶
昆明等十二部皆附于羲範羲範作㑹春園嘉宴堂¶
其費鉅萬始加賦於國中拓拔常切諌以爲不可羲¶
範又作九龍殿以八龍繞柱自言身一龍也是時契¶
丹滅晋中國大亂羲範牙將丁思覲廷諌羲範曰先¶
王&KR0120;䘚伍以攻戰而得此州𠋣朝廷以制隣敵傳國¶
三世有地&KR0070;千里飬兵十萬今天子蒙塵中國無主¶
真覇者立功之時誠䏻悉國之兵出荆襄以趨京師¶
<pb:KR2i0017_SBCK_029-5a>¶
倡義於天下此桓文之業也柰何耗國用而窮土木¶
爲兒女之樂乎羲範謝之思覲&KR0578;目視羲範曰孺子¶
終不可教也乃扼喉而死開運四年羲範䘚年四十¶
九謚文昭羲廣立羲廣字徳丕羲範母弟也羲範平¶
生惡拓㧞常諌諍甞謝絶之及卧病始思常言以爲¶
忠召之託以羲廣羲範䘚常數勸羲廣以位奉其兄¶
朗州節度使羲蕚羲廣不従羲蕚来奔䘮羲廣將劉¶
彦瑫曰武𨹧之来其意不善宜出兵迎之以備非常¶
使其解甲釋兵而後入張少敵周廷誨曰王䏻予之¶
則巳不然宜早除之羲廣泣曰吾兄也焉忍殺之分¶
<pb:KR2i0017_SBCK_029-5b>¶
國而治可也遂以兵迎羲蕚於　石止之於碧湘宫¶
厚賂以遣之羲蕚憤然而去乃遣使詣京師求封爵¶
請置邸稱藩漢𨼆帝不許降璽書慰勞之羲蕚怒遂¶
送&KR0323;於南唐乞師攻長沙羲廣遣劉彦瑫許可瓊等¶
禦之彦瑫敗羲蕚於僕射洲羲蕚去誘溪洞諸蠻㓂¶
益陽羲廣遣崔洪璉以遏諸蠻劉彦瑫以舟兵趨武¶
𨹧攻羲蕚彦瑫敗於湄州羲廣大懼遣使請兵京師¶
漢𨼆帝不䏻出師羲蕚率舟兵㳂江而下自號順天¶
將軍趨長沙攻長樂門長沙䧟羲廣率妻子匿于慈¶
堂明日擒之遂斬羲廣杖其妻死于市左右用事者¶
<pb:KR2i0017_SBCK_029-6a>¶
皆臠割之乾祐三年羲蕚自立明年遂臣於南唐唐¶
册封羲蕚楚王羲蕚悉以軍政任其弟羲崇羲崇與¶
楚舊將徐威陸孟俊魯綰謀作亂羲蕚置酒端陽門¶
羲崇辭以疾威等縦惡馬十餘匹以壮士執檛隨之¶
突入其府劫庫兵&KR0350;羲蕚迎羲崇以立之羲崇遣彭¶
師暠廖偃囚羲蕚於衡山師暠奉羲蕚爲衡山王臣¶
於南唐羲崇懼亦遣使詣南唐送&KR0323;唐遣邉鎬等帥¶
師入楚盡遷馬氏之族于金𨹧封羲蕚楚王居洪州¶
羲崇領舒州節度使居楊州周世宗下淮南詔撫安¶
馬氏子孫羲崇率其子弟十七人歸京師¶
<pb:KR2i0017_SBCK_029-6b>¶
¶
南唐書卷之二十九¶
