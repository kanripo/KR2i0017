# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:29.938596
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB06n0605-015馬氏南唐書-卷十五.
<pb:KR2i0017_SBCK_015-1a>¶
南唐書卷之十五¶
𨼆者傳第十¶
嗚呼古之所謂𨼆士者道徳足乎巳而時命大謬則¶
泊然自適於性命之真而非違物離人以爲髙也物¶
與人莫爲之累而已矣此伯夷叔齊朱張柳下恵之¶
徒所以有徳於天下後世也自秦漢而下士之𨼆者¶
雖不足以語此而前史載之詳矣南唐之士僅可觀¶
者叙次于左作𨼆者傳¶
江夢孫字聿修潯陽人也博綜經史儒行髙潔烈祖¶
輔政辟置門下薦爲秘書郎乆之夢孫自陳迃儒無¶
<pb:KR2i0017_SBCK_015-1b>¶
所禆益且平生讀書意在施惠於民而後已因求一¶
縣以自効烈祖曰縣邑非所以優賢者不許固求之¶
乃&KR0024;天長令烈祖召之従容示以　誥指庭下地曰¶
今日受此明日即趨走於彼矣如何夢孫曰苟遂素¶
志無恤其他乃授之至縣吏告曰正㕔甚㐫前令居¶
之&KR0017;怪畢見請陳設便㕔夢孫固不可曰長吏不居¶
正㕔非禮也禮上之夕若數十人傾倒几案呌嘯甚¶
喧夢孫従容整衣&KR0227;呪曰夢孫爲縣令合居此㕔爾¶
爲&KR0017;神應有祠宇丘墓安得爭此即命復陳設如&KR0004;¶
自此寂然無患後人安之其治以簡易仁恕爲事邑¶
<pb:KR2i0017_SBCK_015-2a>¶
人大悅踰年稱疾求歸田里躬勤耒耜事&KR0071;毋甚謹¶
每晨夜具潔服問安侍膳訖乃集諸生講禮朝廷累¶
召不&KR0120;保大中䘚年八十五贈國子司業¶
沈彬筠陽髙安人讀書&KR0014;詩属唐末亂離南㳺湘湖¶
𨼆于雲陽山十餘年與僧虗中齊已爲詩侶迄不遇¶
世乃歷名山治方術烈祖鎮金陵命所属郡縣辟致¶
之彬知其欲取吳國因獻𦘕山水詩云尺素𨼆清輝¶
一毫分險阻授校書郎入輔吳世子璉於東宫未㡬¶
乞罷以尚書郎𦤺仕禪代之後絶不求進髙安士人¶
多爲給其粟帛元宗南遷彬年逾八十詣南昌求見¶
<pb:KR2i0017_SBCK_015-2b>¶
曰臣自處山野世事不預臣妻謂臣曰汝主人郎君¶
今爲天子兾接清光死且不朽元宗優禮待之賜粟¶
帛遣還署其子元爲秘書省正字彬尤工詩而未嘗¶
喜名如再過金陵詩云玉𣗳歌終王氣收鴈行髙送¶
石城秋江山不管興亡事一任斜陽伴客愁又都門¶
送客詩云岸柳蕭踈野荻秋都門行客莫囘頭一條¶
㶚水清如劒不爲離人割㫁愁皆盛稱於士大夫惜¶
乎簡編散失不得見其全集彬學方外之術迄無所¶
異唯手植一𣗳命諸子曰吾死葬此及彬卒發之得¶
石椁一上有篆刻八字云開成二年夀椁一所因就¶
<pb:KR2i0017_SBCK_015-3a>¶
葬焉¶
陳貺南閩人性沉澹志操古朴而不苟於仕進一卧¶
廬山三十年學者多師事焉元宗以幣致之布裘鹿¶
鞹進止閑肆因獻景陽臺懐古詩云景陽六朝地運¶
極自依依一㑹皆同是到頭誰論非酒濃沉逺慮花¶
好失前機見此尤宜戒正當家國肥元宗稱善欲授¶
以官貺固不受賜粟帛遣還舊隱䘚年七十¶
陳陶世居嶺表以儒業名家陶挟冊長安聲詩曆象¶
無不精究常以台鉉之&KR0266;自&KR0018;恨世亂不得逞昇元¶
中至南昌將詣建康聞宋齊丘秉政凢所進擢不愜¶
<pb:KR2i0017_SBCK_015-3b>¶
士論自料與齊丘不合乃築室於西山日以詩酒爲¶
事㑹宋齊丘出鎮南昌陶志不屈而齊丘亦不爲之¶
薦辟陶作詩自詠曰一顧成周力有餘白雲閑釣五¶
溪魚中原莫道無麟鳳自是皇家結網踈陶少與水¶
部貟外郎任晼相善嘗以詩遺之云好向明朝薦遺¶
逸莫教千古弔靈均元宗雖聞其詩名而未及召之¶
㑹有星孛陶歎曰國家其㡬亡乎既而果失淮甸陶¶
所居幽&KR0201;性尤𥊏鮓元宗南遷至落星灣欲有所問¶
而恐陶不盡言因僞使人賣鮓至陶門陶果出㗖鮓¶
喜甚賣者曰官舟抵落星矣翁知之乎陶𥬇曰星落¶
<pb:KR2i0017_SBCK_015-4a>¶
不還元宗至南都未幾殂不還之&KR0003;果驗陶後以脩¶
飬煉丹爲事有詩云乾坤見了文章&KR0180;龍虎成来印¶
綬踈又云長愛真人王子喬五松山月伴吹簫任他¶
浮世悲生死獨駕蒼龍入九霄又題徐穉亭詩云伏¶
龍山横洲渚地人如白蘋自生死洪崖成道二千年¶
唯有徐君播青史陶所遁西山先産藥物&KR0070;十種陶¶
採而餌之開寳中常見一叟角髪&KR0013;&KR0260;與老媪貨藥¶
於市𫉬錢則市鮓對飲旁若無人既&KR0744;行舞而歌曰¶
藍採禾藍採禾塵世紛紛事更多爭如賣藥沽酒飲¶
歸去深崖拍手歌或疑爲陶之夫婦云¶
<pb:KR2i0017_SBCK_015-4b>¶
許堅不知其家世或曰晋長史穆之裔形陋而恠或¶
寓廬阜白鹿洞桑門道舘行吟自若幘巾芒屩短襕¶
至骭亦無齎装唯自&KR0018;布嚢常括不解每沭浴不脫¶
衣就谿澗出而暵之或問其故則言天象昭布雖白¶
晝亦常參列人自昧之爾其可祼䄇乎堅癖嗜魚或¶
得大魚則全體而烹不加醯鹽熟即㗖之逰溧陽下¶
山寺吟詩曰地枕吳溪與越峯前朝恩賜雲泉額(南/唐)¶
(以大唐/爲前朝)竹林層建鴈塔髙石室幽棲㡬禪伯荒榛蕪¶
沒蒼苔深古池香泛荷花白客有經年&KR0003;二林落日¶
猿啼情脉脉後或居茅山或入九華適意徃返人不¶
<pb:KR2i0017_SBCK_015-5a>¶
&KR0014;測舊與樊若水相善若水北度後因轉輓于江南¶
遇堅于簡寂觀勉之以仕則顰蹙不荅堅嘗至陽羡¶
人不之識一日渉西津&KR0466;波濶歩若平地然衆昉神¶
之不知其所在云¶
毛炳豐城人也好學不&KR0014;自給因隨里人入廬山每¶
與諸生曲講苟𫉬貲鏹即市酒盡&KR0744;時彭㑹好茶而¶
炳好酒或嘲之曰彭生&KR0003;賦茶三斤毛氏傳經酒半¶
升炳聞之小哂而巳自後或逰螺川諸邑遇酒即飲¶
不&KR0744;不止嘗宿于酒家大&KR0744;悮坐爐炭主人出之翌¶
日尻痛炳疑因酒乖忤遭其笞撻訊之乃知又嘗&KR0744;¶
<pb:KR2i0017_SBCK_015-5b>¶
于道旁有里首張谷掖之而&KR0120;炳瞑目曰起予者爲¶
誰對曰張谷也炳呵之曰毛炳不干於張谷張谷不¶
學於毛炳&KR0744;者自&KR0744;醒者自醒醒&KR0744;之道兩者固殊¶
安用掖爲復呵之曰汝可速去無撓予卧由是人頗¶
重之是真全於酒者也後聚生徒&KR0070;十講誦於南臺¶
山迨數年自署于齋壁云先生不在此千載只空山¶
因大&KR0744;一夕䘚有詩集𫝊于世¶
顔詡魯郡公真卿之後唐末徙居木川詡少孤兄弟¶
&KR0070;人事&KR0071;毋以孝聞雅辭翰謹禮法多循先業迨末¶
年一門百口家法嚴肅男女異序少長敦睦子姪二¶
<pb:KR2i0017_SBCK_015-6a>¶
十餘人皆服儒業每延賓侣寓門下者常十&KR0070;詡晨¶
暮延揖飲饌燕𥬇未嘗不躬自接對雖遇姻戚沖孺¶
亦爲之&KR0227;帶盡禮就所居第依泉石築亭榭開軒四¶
敞則碧鮮叢遶翠㣲環列蕭爽之&KR0208;杜絶塵&KR0349;水部¶
貟外郎孟賓于嘗以詩美之云園林蕭爽聞來乆欲¶
訪因循二十秋此日開&KR0109;吟不盡碧山重疊水長流¶
又司農卿何蒙殿中丞蒯鼇史舘孫伯純各爲詩序¶
以述其幽𨼆詡聞子弟有與賓客戲者未嘗靣責手¶
寫韋昭博奕論署于屋壁使之自愧家人未嘗見其¶
喜愠&KR0004;季父非理據鄉人桑詣邑求治令尹下詡評¶
<pb:KR2i0017_SBCK_015-6b>¶
之詡償以巳緡其訟遂止䘚年七十餘¶
鄭元素京兆華原人也少習詩禮避亂南逰𨼆居于¶
廬山青牛谷髙卧四十餘年採&KR0340;食蕨絃歌自若搆¶
椽剪茅於舎後㑹集古書殆至千餘卷元素温韜之¶
甥也自言韜發昭陵従埏道下見宫室制度閎麗不¶
異人間中爲正寢東西廂列石&KR0451;&KR0451;上石函中有鐡¶
匣悉藏前世圖書鍾王墨跡&KR0083;墨如新韜悉取之韜¶
死元素得之爲多¶
嗚呼業不素修自羣鹿豕斯謂之𨼆者樵夫牧子之¶
事爾非吾所謂𨼆也故𨼆士儒術出處雖異易地則¶
<pb:KR2i0017_SBCK_015-7a>¶
皆然或曰江夢孫沈彬嘗仕矣而列于𨼆士劉洞史¶
虚白嘗𨼆矣而列于儒術何哉曰彬與夢孫志於𨼆¶
而仕不得已焉洞與虚白志於仕而𨼆不得巳焉予¶
何容心乎亦各成其志而已至如陳陶飜然有改而¶
所得多矣志不足言之也¶
南唐書卷之十五¶
<pb:KR2i0017_SBCK_015-7b>¶
