# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.318407
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB06n0605-023馬氏南唐書-卷二十三.
<pb:KR2i0017_SBCK_023-1a>¶
南唐書卷之二十三¶
歸明傳下第十九¶
朱弼字君佐建安人也精䆒五傳旁貫數經開寳中¶
詣金𨹧一舉以關頭中第授國子助教知廬山國學¶
生徒數百苦無頼軰如盧絳諸葛濤蒯鼇之徒事飲¶
博多横逆學官曠職循縁而巳及弼至性本嚴重動¶
持禮法毎升堂講釋生徒環立各執疑難問辯鋒起¶
弼應聲解説莫不造理雖題非巳出而事實聮綴宛¶
若宿構以故諸生誠服皆循規範絳等稍稍引去四¶
方肄業者多造焉弼短一足時謂之跛子先生及建¶
<pb:KR2i0017_SBCK_023-1b>¶
康平例入¶
京師授衡山簿居官廉潔事上無謟毎俸給不充則¶
虗腹度日妻子服御寒暄不&KR0071;時皆歎服出見衡嶽¶
崇峻遂有終老之志秩滿致仕守嶽廟令食本官俸¶
數年䘚四壁蕭然衣衾棺歛皆資于故人君子以爲¶
清¶
嗚呼學校者國家之矩範人倫之大本也唐末大亂¶
干戈相㝷而橋門璧水鞠爲茂草馴至五代儒風不¶
競其來乆矣南唐跨有江淮鳩集典墳特置學官濱¶
秦淮開國子監復有廬山國學其徒各不下數百所¶
<pb:KR2i0017_SBCK_023-2a>¶
統州縣徃徃有學方是時廢君如吳越弑主如南漢¶
叛親如閩楚亂臣賊子無國無之唯南唐兄弟輯睦¶
君臣奠位監於他國最爲無事此亦好儒之効也¶
皇朝初離五代之後　詔學官訓校九經而𥙊酒孔¶
維檢討杜鎬苦於訛舛及得金𨹧藏書十餘萬卷分¶
布三舘及學士舎人院其書多讐校精審編秩完具¶
與諸國本不𩔖昔韓宣子適魯而知周禮之所在且¶
周之典禮固非魯可存而魯果能存其禮亦爲近於¶
道矣南唐之藏書何以異此¶
孟賓于湖湘連上人少孤力學事毋以孝聞天祐末¶
<pb:KR2i0017_SBCK_023-2b>¶
工部侍郞李若虚廉察沅湘賓于以詩數百篇自命¶
爲金鼇集獻之若虗稱善採警冊數聮譽諸朝廷由¶
是詩名益振明年春擢進士第未㡬以離亂還鄉㑹¶
馬殷開府辟爲零𨹧従事亦不顯用及馬氏敗賓于¶
自歸南唐授豐城簿遷𡍼陽令黷貨當死時李昉事¶
皇朝爲翰林學士乃賓于同年進士也聞賓于縲紲¶
以詩遺之曰㓜携書劒别湘潭金牓標名第十三昔¶
日聲塵喧洛下近年詩價滿江南後主見詩貸之復¶
其官俄致仕𨼆于玉笥山自號羣玉峯叟踰年後主¶
以水部貟外郞&KR0120;之金𨹧平歸老連上秘閣馬致恭¶
<pb:KR2i0017_SBCK_023-3a>¶
以詩送之其落句云今日還家莫惆悵不同初上渡¶
頭船䘚年八十三賓于好賄毎爲佐令輙有𧷢汚故¶
雖&KR0018;詩名人不多之初歸江南生子名歸唐亦䏻詩¶
肄業廬山國學甞得瀑布詩云練色有窮處寒聲無¶
㫁時隣房生亦得此聮遂交爭之助教不䏻辨訟于¶
江州各以全篇意格定之而歸唐爲勝開寳中授秘¶
書省正字出爲吉州民&KR0122;歸于¶
京師累遷大理丞時江州郡吏有仕于　皇朝者指¶
歸唐曰此乃訟詩生也以罪貶𡊮州司戸䘚¶
潘賁字子文宜陽人也七&KR0010;&KR0014;詩性謇特自&KR0018;才&KR0266;¶
<pb:KR2i0017_SBCK_023-3b>¶
以藐勢位既而動多屯躓五舉猶爲白丁及屬　皇¶
朝左僕射沈義倫竒其才致門下賁凡三過省帷每¶
廷試輙以目疾止故賁嘗與故人書云八叨殿試三¶
對¶
天顔㑹沈公薨遺表薦之表上而賁疾作謂人曰挾¶
冊爲儒聖僞兩朝白首塲屋不登一第豈非命耶吾¶
受沈公知遇過厚生不䏻報死得事公於泉下足矣¶
誥下而賁巳䘚年六十沈氏諸子買棺葬之¶
蒯鼇宣城人也善屬文有才思嘗曰夫文章者所以¶
逹道徳之本𤼵才智之藴使㫖勝於辭理過於文爲¶
<pb:KR2i0017_SBCK_023-4a>¶
得之矣其餘摘裂章句鉤校屬耦綺麗悅目清新泪¶
耳則吾不知也聞者善之鼇少亦無頼常與盧絳爲¶
友後頗改過以廉直自勵苟寒燠畧備則一介不干¶
於人甞有歙州龍尾硯友人欲之而口不言鼇心與¶
之而未及遺一日友人不告而去鼇乃悔恨躡至數¶
舎與之時有不給而躬謁於人苟愆其期後雖固予¶
亦弗之受其抱信義如此歸于¶
皇朝擢進士第以殿中丞致仕𨼆于廬山數年䘚¶
羅頴南昌人也經傳渉獵與里人彭㑹友善皆以詞¶
賦稱開寳中詣金𨹧舉進士第例以黄衣守選及¶
<pb:KR2i0017_SBCK_023-4b>¶
王師問罪後主銜璧頴再應郷舉下第道經漢髙祖¶
廟頴題詩其落句云嫚侮羣豪誇大度可怜容得辟¶
陽侯少頃輙自免&KR0227;鞠伏廟廷口陳自咎之言掖而¶
去數日䘚頴初就舉金𨹧試銷刑𪔂賦儒術之本論¶
有司以鄧及爲第一頴爲末綴牓既上後主遷頴第¶
二手筆圈其名頴是夕夢黒氣環身有長人自上挽¶
而出之¶
盧郢金𨹧人也好學有才藝而膂力過人善吹鐡笛¶
乾徳中後主以韓徳覇爲在城烽火使常督無頼軰¶
旦暮廵警諸科士人㣲犯禁徃徃罹鞭朴㑹徳覇出¶
<pb:KR2i0017_SBCK_023-5a>¶
郢調笛不輟使數䘚捕郢郢奮肱搏之䘚不䏻逼郢¶
遂去後與黃夢錫等自國子監出行遇徳覇不避其¶
呵導徳覇駐騎詬曰汝等乞索軰殊不知憲制敢無¶
禮耶因叱左右收郢等郢等爭投瓦石擊走其導従¶
毆徳覇傷目徳覇詣後主訴之後主譲曰國子監先¶
帝教育賢材之地孤亦頼此軰與之共治汝闘監前¶
是必越分𨹧辱士人既爲戎帥不䏻自扞宜其見毆¶
遂罷徳覇職郢由是横肆益甚明年春試王度如金¶
玉賦郢唱第爲第一徐鉉娶郢妹鉉嘗受後主㫖撰¶
文數日不䏻就因語郢郢曰願試爲之因弄百鈞石¶
<pb:KR2i0017_SBCK_023-5b>¶
毬以較力少頃引酒一巵復弄如初若是者數四鉉¶
視之曰非吾徒也其何䏻爲且試詰之郢曰既就矣¶
命筆吏口授而書之鉉大驚遂以郢文進後主謂鉉¶
曰語勢酋健似非卿作鉉以實對郢由是知名歸¶
皇朝累遷南全守頗著治蹟病䘚¶
丘旭字孟陽宣城農家子也少以畜産爲事弱&KR0227;始¶
讀書學爲辭章因隨計金𨹧凡九舉而曳白者六七¶
然自勵彌篤不以爲耻既而困窘無進取意秋試將¶
邇寡嫂劉敬問行期旭以匱乏告劉曰苟濟榮望雖¶
孤兒可鬻况貲用乎於是罄槖遣之旭不得巳再就¶
<pb:KR2i0017_SBCK_023-6a>¶
郷舉明年春試徳厚載物賦旭爲第一釋&KR0260;歸郷而¶
家人猶疑其未調暨郷老酋長謁賀郡吏改署里名¶
乃知上第及金𨹧平例歸于　京師&KR0024;鎮将數年詣¶
南曹叙理㑹吕公蒙正判銓聞旭名問曰汝非䏻爲¶
賦者乎對曰江南獻賦適爲第一吕公曰乆聞爾名¶
謂爲古人乃並世耶因令取所集旭初著文多爲人¶
取去無留巾笥者輒於書肆訪之𫉬舊本獻焉吕公¶
憐之薦授令錄遷京秩䘚于衡州旭甞纂自古賢俊¶
遺言爲賓朋宴語行于世其爲詞賦得有唐程度體¶
後人以爲法¶
<pb:KR2i0017_SBCK_023-6b>¶
黄載字元吉其先江夏人世爲農載弱&KR0227;釋耒耜就¶
學于廬山事&KR1050;人劉元亨篤志自勵精䆒經史䏻爲¶
文章一舉不中第嘆曰士之賤也乆矣規模於蹇淺¶
之文去取於有司之手其於造道不亦逺哉遂不復¶
進取肄業之士多従之事毋至謹承顔侍膳温凊寢¶
處未始離左右兄弟數人皆仰載貲給或勉之就仕¶
則曰天下分裂終合爲一一繫仕版死生以之寧適¶
意乎及金𨹧平祿食之家多俘于¶
京師而載乃安處丘園人皆以爲先知㑹毋䘚廬于¶
墓側哀毁過禮服闋出逰湘潭州將辟致庠序講&KR0003;¶
<pb:KR2i0017_SBCK_023-7a>¶
之際未甞敷演注䟽肆口成言曽不滯泥性頗𥊏酒¶
函丈之間常置&KR0902;𦈢興来輙飲而義理不亂受業者¶
以百數苟獲貲鏹飲歠之外一無所蓄或有假貸則¶
欣然予之不計其多少待人均一無所愛惡雖遇横¶
逆亦巽謝焉復喜&KR1900;逰市肆當壚者靡不相善豪民¶
富啇間遺緡帛則轉施貧民毎出入城郭丱童㓜稚¶
隨而悅之甞詣郡署見一媪䇿羸荷校執於公徒載¶
問其故媪泣曰夫&KR0018;官緡而死于獄亡家鬻子猶有¶
餘責當盡命而巳載愴然乃罄槖償官而免之一夕¶
自城醉歸聞嬰兒哭于莾中載驚呼左右寂無一人¶
<pb:KR2i0017_SBCK_023-7b>¶
自脫衣褁歸𫉬一女以賄購乳於隣婦迨數歳教以¶
書計女功長擇所配竟不知其誰氏因冒姓黄載甞¶
釋禮經𫉬百千一旦爲人&KR0060;取載𥬇曰彼無貲者也¶
将藉此以成家亦我之徳了不介意諸生醵㑹市羊¶
以備饌載夢一羊前跪請命晨出見羊跪伏如所夢¶
載以巳緡償諸生而畜其羊又畜一犬亦頗馴載毎¶
出入則羊犬聮隨潭倅夏中正爲作犬羊僊序以記¶
其事天禧末載因醉䘚于宗人黄茂舘年七十載妻¶
與其子先䘚¶
嗚呼視日月而知衆星之蔑拂清風而知羣隂之晦¶
<pb:KR2i0017_SBCK_023-8a>¶
然則覩真人之作者偏據之國不足與有明矣余作¶
歸明傳士之得其所歸可謂詳矣如湯悅張洎徐鉉¶
特不著其本末者以其顯名¶
皇朝而行事具于¶
國史也此弗敢述姑志其故國之聞爾¶
湯恱其先陳州西華人父殷文圭唐末有才名悅本¶
名崇義仕南唐爲宰相建隆初避¶
宣祖廟諱改姓湯悅甞撰楊州孝先寺碑世宗親征¶
淮南駐驛于寺讀其文賞歎之及畫江請平元宗使¶
悅入貢世宗待之加禮自淮上用兵凡書檄教誥皆¶
<pb:KR2i0017_SBCK_023-8b>¶
出於悅特爲典贍切於事情世宗毎覽江左章奏形¶
於嗟重後仕　皇朝奉¶
太宗皇帝𠡠撰江南錄十卷自言有陳夀史體¶
張洎南譙人　王師圍金𨹧洎在城中作蠟丸帛書¶
使間道走契丹求援爲邉候所得及金𨹧平¶
太祖皇帝召洎詰責以書示之洎神色自若徐曰此¶
臣在國所作　上曰汝國稱藩事大何乃反覆如此¶
汝實爲之咎將誰執洎曰當危急之際望延&KR0010;月之¶
命亦何計不爲臣所作帛書甚多此特其一爾　上¶
善曰無欺也南唐之士歸于¶
<pb:KR2i0017_SBCK_023-9a>¶
皇朝洎最顯焉¶
徐鉉字𪔂臣開寳末　王師圍金𨹧後主命朱令贇¶
盡括江西土客義師一十五萬作巨筏㳂江而下以¶
援金𨹧未至而圍益急後主選近臣入　朝且求緩¶
師鉉請行後主曰卿之行也當止上江救兵勿令東¶
下鉉曰今社稷所頼惟此救兵何可輙止後主曰既¶
以和解爲名而復徵兵入援自成矛盾於汝豈不危¶
乎鉉曰臣此行未必䏻紓國難但置之度外爾後主¶
泣下授鉉左僕射叅知左右内史事鉉固辭乃以𨼆¶
士周惟簡假給事中爲鉉副鉉等至京師對於便殿¶
<pb:KR2i0017_SBCK_023-9b>¶
鉉懇述江南事大之禮甚恭且無王𥙊不共之罪徒¶
以&KR0013;病未任　朝謁非敢拒　詔乞緩兵以全一&KR0022;¶
之命其言甚切¶
太祖皇帝與語反覆數四鉉辭氣愈壮曰李煜無罪¶
陛下出師無名¶
太祖大怒請畢其&KR0003;鉉曰煜効貢賦二十餘年以小¶
事大如子事父未有過失柰何見伐¶
太祖曰爾謂父子者爲两家可乎鉉等無以對而退¶
後仕¶
皇朝與湯悅同奉¶
<pb:KR2i0017_SBCK_023-10a>¶
𠡠撰江南錄至於李氏亡國之際不言其君之過但¶
以歷數存亡論之君子有取焉¶
南唐書卷之二十三¶
<pb:KR2i0017_SBCK_023-10b>¶
