# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:29.399012
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB06n0605-003馬氏南唐書-卷三.
<pb:KR2i0017_SBCK_003-1a>¶
南唐書卷之三¶
嗣主書第三¶
五年春正月晉帝舉族出封丘門虜主次于京城北¶
不見帝(虜不與之見也猶書曰/京城者甚虜之惡也)文武百官素服紗㡌¶
俯伏俟罪虜主命&KR0120;之親加慰撫遂入都城據大内¶
(改京師爲都/城晉無君也)己丑斬張彦澤於東市(以其剽/刼之罪)庚寅洛¶
京留守景延廣自扼其㗋死辛卯虜廢晉帝爲光禄¶
大夫檢校太尉封&KR0018;義侯黄龍府安置(此中原之事/悉書者以下)¶
(文使來/告故也)虜使来告曰晉少主逆命背約自貽廢黜吾¶
主欲與唐&KR0071;先世之好將冊命唐爲中原主帝命近¶
<pb:KR2i0017_SBCK_003-1b>¶
臣對曰唐守江淮社稷已固與梁宋阻隔若爾主不¶
忘先好恵錫行人受賜多矣其他不敢拜命之辱遣¶
兵部侍郎賈潭報聘帝歎曰閩役憊矣其能抗衡中¶
原乎以齊王景遂爲太弟燕王景逹爲元帥改封齊¶
王元子南昌王兾爲副元帥封燕王依前東都留守¶
安樂公茂爲侍衛諸軍都虞候二月丁已朔虜改晉¶
都爲大遼國肆𤯝改元㑹同(猶謂之晋都者漢未立/也不謂之京師者中原)¶
(無主也不書赦不/與虜赦中國也)辛未漢帝即位(天子即位/易代則書)改晉開¶
運四年爲天福十二年(中原改元不書此書㑹同非/常也漢稱天福十二年亦非)¶
(常/也)三月宣州徐知證䘚夏四月丙子太白晝見以皇¶
<pb:KR2i0017_SBCK_003-2a>¶
甫暉爲神衛軍都虞候秋八月以太𫝊宋齊丘爲鎭¶
南軍節度使周宗爲寜國軍節度使錢佐䘚保襲位¶
冬十有一月壬子雨木冰辛酉雨木冰癸酉雨木冰¶
十有二月越人胡進思廢其君倧囚於義和院錢俶¶
入是&KR0010;馬希範䘚希廣襲位¶
六年春正月越人立俶遷倧于東府丁丑天子崩(漢/髙)¶
(祖)以太子少傅馮延巳爲昭武軍節度使夏四月廬¶
州周鄴䘚五月葬楚文昭王葬吳越忠獻王(越亂/故緩)六¶
月庚寅朔日有食之秋漢伐河中圍李守貞守貞遣¶
従事朱元李平奉表来乞師以&KR0243;州李金全爲西面¶
<pb:KR2i0017_SBCK_003-2b>¶
行營招撫使夀州劉彦貞爲副諌議大夫查文徽爲¶
監軍使兵部侍郎魏岑爲㳂淮巡撫使聞河中平&KR1096;¶
班師冬十有一月髙従誨䘚保庸嗣位葬南平文獻¶
王¶
七年春正月淮北諸盗来附以神武都虞候皇甫暉¶
禆將張巒蕭處恭帥師出海泗諸郡以右散&KR0016;常侍¶
張義方爲監軍使納賊帥咸師朗以歸二月以中書¶
&KR0213;人嚴續爲奉化軍節度使以江州賈崇爲神武統¶
軍侍衛諸軍都指揮使夏四月壬申太白晝見贈故¶
廬山江夢孫國子司業六月癸酉朔日有食之秋七¶
<pb:KR2i0017_SBCK_003-3a>¶
月殺天威統軍都虞候王建封八月以建州王崇文¶
鎭廬州以諌議大夫查文徽爲永安軍節度使留後¶
冬十有二月日暈三重¶
八年春正月詔曰春秋日食地震星孛木冰可謂甚¶
矣比者災異仍多豈人君不徳以召之耶抑亦天心¶
之仁愛而譴告之也朕甚&KR0357;焉&KR0494;者兵連閩粤武夫¶
悍將不喻朕意而務爲竆黷以至父征子餉上違天¶
意下奪農時咎將誰執在予一人其大赦境内竆民¶
無告者大賜粟帛二月以東都留守燕王兾爲潤宣¶
二州大都督鎭京口宣州周宗爲東都留守福州許¶
<pb:KR2i0017_SBCK_003-3b>¶
言吳越戍兵亂殺李仁逹而遁遣人告急于境建州¶
節度使查文徽(以興兵/故書使)劒州刺史陳誨以舟師應之¶
文徽留誨屯江口進至西門伏兵發文徽&KR0013;執誨與¶
越人戰大敗之𫉬其將馬先進葉仁安等歸于建康¶
帝送先進等還越越亦歸文徽夏四月以劒州刺史¶
陳誨爲永安軍節度使秋七月冬十有一月甲子朔¶
日有食之乙酉天子崩(漢𨼆/帝)楚朗州節度使馬希蕚¶
遣使來乞師遂以楚州屯兵攻潭州殺希廣杖其妻¶
死於市左右用事者皆臠割之希蕚自稱楚王邊鎬¶
統信州屯兵以覘楚十有二月漢將郭威領大軍北¶
<pb:KR2i0017_SBCK_003-4a>¶
征壬子次澶州何福進率壯士擁威爲天子(書此以/見中原)¶
(治/亂)¶
九年春正月周帝即位劉旻稱帝於太原(以其曲在/周故不曰)¶
(僣)&KR0004;契丹犯河南晋帝北遷韓熈載上書曰陛下有¶
經營天下之志當在今時若戎主遁歸中原有主安¶
輯稍定則未可圗也時以連兵南閩至此方議北征¶
熈載又上書曰郭氏姦雄雖有國日淺而爲理巳固¶
兵若輕舉非獨無成亦且有害乃命李金全耀兵於¶
淮上而止夏四月秋七月樂安公茂䘚冬十月楚人¶
徐威陳遷魯公綰陸孟俊執其君馬希蕚囚于衡山¶
<pb:KR2i0017_SBCK_003-4b>¶
立王子希崇十有一月楚人廖偃等招合蠻獠復立¶
希蕚爲楚王楚國大亂邊鎬以信州屯兵出宜春討¶
長沙破其軍於龍囬關徐威等以希崇降希蕚亦送¶
欵于鎬鎬盡遷馬氏之族于金𨹧以希蕚爲洪州大¶
都督封楚王希崇爲舒州節度使以邊鎬爲湖南節¶
度使鄂州劉仁贍以舟師趨岳州岳州降以將軍宋¶
徳權爲岳州刺史以客省引進使任鎬爲監軍使以¶
馬光恵爲朗州節度使留後宋齊丘拜太師固辭復¶
爲太傅¶
十年春正月分洪州髙安縣置筠州割清江萬載上¶
<pb:KR2i0017_SBCK_003-5a>¶
臯属焉以湖南行營糧料使王紹顔爲刺史三月以¶
撫州馮延已爲左僕射平章事右僕射孫晟守本官¶
平章事潤州徐連中書侍郎平章事夏四月丙戍日¶
有食之五月司徒致仕李建勲䘚秋劉晟取桂管將¶
軍張巒爭之不克朗州禆將劉言執留後馬光恵送¶
建康言自領州事遣李建期屯益陽將討劉言而楚¶
地新定府庫空虚宰相馮延已以克楚爲功不欲取¶
費於國乃重歛其民以給軍邊鎬不能振撫楚人皆¶
怨帝亦惡之謂馮延巳孫晟曰湖湘之役楚民厭亂¶
求息肩於我今欲罷桂陽之師解益陽之戍即授劉¶
<pb:KR2i0017_SBCK_003-5b>¶
言以節龯使自安輯其民吾亦得恵飬湘衡之地如¶
是則逺邇完實二蕃在吾度内爾公等亟行之無爲¶
後悔孫晟即欲奉行延已曰吾以偏師克全楚天下¶
驚動今三分喪二何以爲功遂稽其命未幾劉言遣¶
王進逵破益陽殺建期等乗勝攻長沙邊鎬遁歸所¶
在屯戍相&KR0071;散走獨張巒全師而還且戰且行取資¶
於道岳州刺史宋徳權監軍使任鎬皆弃城走帝大¶
怒削邊鎬官流饒州戮宋徳權任鎬于大社斬禆將¶
申洪㤗尹建于都門外以張巒爲信州刺史延已等¶
自劾起之孫晟請罪不已乃罷爲右僕射冬十有二¶
<pb:KR2i0017_SBCK_003-6a>¶
月洪州大都督馬希蕚入覲留建康弗遣¶
十有一年春二月周行馮據潭州三月建康大火踰¶
月廬舎營署殆盡夏五月以太𫝊宋齊丘爲鎭南軍¶
節度使秋七月以鄂州劉仁贍爲神武統軍侍衛都¶
指揮使以濠州觀察使何敬洙爲武清軍節度使大¶
蝗八月不雨冬十月築楚州白水塘以漑田命州縣¶
陂塘堙廢者修復之十有二月水冰¶
十有二年春正月大星墜于東北聲如雷兖州節度¶
使慕容彦超遣使来乞師以拒周出兵數千至淮北¶
(不書將校/舊史失之)爲周師所敗俘其將校于京師天子平彦¶
<pb:KR2i0017_SBCK_003-6b>¶
超釋唐俘諭之曰歸語爾主朕誅逆命何苦来援帝¶
亦悔之漢末遣使潭州市茶㑹邊鎬平馬氏例俘于¶
金𨹧由是引對慰勞以上茗萬斤遣之壬辰天子崩¶
(周太/祖)自前年八月不雨至于三月民大饑疫死者大¶
半下令郡縣煑粥以食之劉旻乞師于契丹以宼潞¶
州天子親征大敗之休兵潞州大饗將士斬敗將樊¶
受能等七十餘人軍威大振進圍太原遣符彦卿史¶
彦超等北控圻口以㫁契丹援路彦卿等敗績彦超¶
戰沒天子遽班師(書以見世宗威畧/爲眀年伐我張本)夏五月丁亥月¶
重輪秋七月契丹使其舅来聘昇元中宋齊丘選宫¶
<pb:KR2i0017_SBCK_003-7a>¶
嬪雜以珠貝羅綺泛海北通契丹欲頼之以復中原¶
而虜使至則厚幣遣還迨至淮北輒使人刺之復遣¶
使㳂海齎琛寳以報聘虜意晋人殺其使數犯中原¶
至是舘虜使於清風驛夜醼更永盗斬其首契丹自¶
此不至蓋中原間之也冬十月¶
十有三年春二月以門下侍郎嚴瀆守本官平章事¶
夏四月以夀州劉彦貞爲神武統軍侍衛諸軍都指¶
揮使以劉仁贍爲清淮軍節度使三月周伐蜀秋七¶
月蜀使来聘冬十月東都留守周宗乞罷鎭詔曰崧¶
嶽降靈誕生良弼佐我先朝施及朕躬尚頼保𨤲底¶
<pb:KR2i0017_SBCK_003-7b>¶
于成績而遽爾請罷豈朕不徳不能優禮勲舊而致¶
然也昔蕭何守巴蜀而髙祖無西顧之患宼恂守河¶
内而光武無分民之嫌今任公以何恂之事宜强飯¶
扶力以副朕意於嘻國之安危惟兹淮甸愼始成終¶
非公而誰所請宜不&KR0098;宗以老病三表乃許守司徒¶
致仕以中書舎人馮延魯爲工部侍郎東都留守以¶
侍衛諸軍都虞候賈崇爲東都屯營使十有一月周¶
師来伐李榖爲都部署攻夀州帝召洪州宋齊丘還¶
都齊丘請徴諸郡兵屯於淮泗以禆將有才略者主¶
之聲言偏師敵人不測其實必難輕進春水時至糧¶
<pb:KR2i0017_SBCK_003-8a>¶
道阻隔懸軍日乆自當遁去然後遣使請平彼必樂¶
従議者不同遂止劉彦貞督兵以抗周師江州皇甫¶
暉帥師爲援李榖退屯正陽天子命李重進爲竒兵¶
以要彦貞彦貞追榖至正陽重進與榖腹背擊之彦¶
貞大敗死于陣諸軍皆潰張全約以其衆奔夀春自¶
楊氏王吳淮甸之人不識干戈者二十餘年及彦貞¶
敗民皆恟懼帝欲親拒周師中書舎人喬匡舜極諌¶
貶匡舜臨川親行之議亦寢天子先詔錢俶攻常宣¶
二州以撓我師於是吳越伺間攻常州刺史趙仁澤¶
&KR0013;執將軍柴克宏救常州大敗越人斬首千餘級𫉬¶
<pb:KR2i0017_SBCK_003-8b>¶
其將吏數十人皆斬於京口拜克宏奉化軍節度使¶
天子營于淝水之陽徙正陽橋于下蔡林仁肇皇甫¶
暉爭之不勝暉走滁州天兵追殺之(以周師爲天兵/太祖主兵故也)¶
遂下滁州帝惡之遣泗州牙將王知朗至滁州稱唐¶
皇帝奉書願効貢賦陳兄弟之禮天子不荅東都留¶
守馮延魯光州刺史張紹舒州刺史周祚㤗州刺史¶
方訥皆弃城走延魯削髪僞爲僧遁歸周人執之蘄¶
州禆將李福殺其刺史王承雋降周帝益惡之始改¶
名景以避周廟諱遣翰林學士鍾謨文理院學士李¶
徳明奉表稱臣獻犒軍牛五百頭酒二千石金銀羅¶
<pb:KR2i0017_SBCK_003-9a>¶
綺數千請割夀濠泗楚光海六州以求罷兵天子不¶
報謨等皆留行在分兵襲下楊㤗帝遣人懐蠟丸書¶
走契丹求救爲邊將所執光州刺史張承翰降周天¶
子至淮南下詔撫安楊氏之後帝聞之命園苑使尹¶
延範自㤗州徙譲皇一族于京口延範殺其子弟六¶
十餘人以其婦女渡江周先鋒使劉重進得其玉硯¶
瑪瑙碗翡翠瓶以獻周楊氏遂絶帝罵曰小人以不¶
義之名累我腰斬延範歸之以專殺之罪¶
<pb:KR2i0017_SBCK_003-9b>¶
¶
南唐書卷之三¶
