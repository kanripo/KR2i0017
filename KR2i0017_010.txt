# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:29.727670
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB06n0605-010馬氏南唐書-卷十.
<pb:KR2i0017_SBCK_010-1a>¶
南唐書卷之十¶
列傳第五¶
嗚呼論其時則南唐號爲文獻之地繩以法則可嘉¶
之士無㡬幸而𫉬全始終者菰蘆之才信有之矣¶
李建勲字致堯南平王徳誠之子&KR0004;徳誠守潤州秉¶
燭夜出候者以聞而徐温疑其有變徙鎮江州徳誠¶
猶不自安乃遣建勲入謁温温見之歎曰有子如是¶
非惡人也即以女妻建勲起家爲金陵廵官徐温䘚¶
知詢代鎮而建勲仍佐幕府及知詢&KR0013;徴寮屬皆受¶
譴獨建勲自全烈祖出鎮金陵以爲副使預禪代之¶
<pb:KR2i0017_SBCK_010-1b>¶
計拜中書侍郎平章事元宗即位東宫官屬稍稍侵¶
權罷建勲爲撫州節度使召拜司空乃營亭榭於鍾¶
山適意泉石累表乞骸骨以司徒致仕賜號鍾山公¶
先是宋齊丘退居青陽號九華先生未㡬一徴而起¶
時論薄之建勲年齒未衰時望方重或謂曰公未及¶
老無大疾苦遽有是命欲復爲九華先生耶建勲曰¶
平生常𥬇宋公輕出處吾豈敢違素心自知非夀考¶
者欲求&KR0070;年閑適爾因爲詩以見志曰桃花流水須¶
相信不學劉郎去又来建勲愽覽經史民情政體無¶
不詳練惜乎怯而無㫁未嘗忤㫖故雖有藴藉而䘚¶
<pb:KR2i0017_SBCK_010-2a>¶
不得行其爲詩少時猶浮靡晚年頗清淡平易見稱¶
於時保大十年䘚臨䘚顧謂門人曰吾死歛以布素¶
曠野深&KR0287;任民耕闢不湏封樹暨甲戌之役公卿塋¶
域越人發掘殆盡而獨建勲以不知葬所𫉬免¶
常夢錫字孟圗少警悟通書記事岐王李茂貞爲秦¶
隴判官茂貞䘚従儼襲位&KR0024;寳雞令従儼左右有惡¶
之者夢錫渡淮詣廣陵烈祖辟𦤺門下薦爲大理司¶
直従至金陵爲觀察推官烈祖受禪拜殿中侍御史¶
禮部貟外郎每従容奏事烈祖以爲有識量命直中¶
書省叅掌詔命夢錫重厚詞氣方直多知故事除給¶
<pb:KR2i0017_SBCK_010-2b>¶
事中時以樞宻院𨽻門下機務多委焉夢錫&KR0070;言時¶
政䌓碎宜修復舊典爲後代法又言宋齊丘陳覺姦¶
邪馮延已魏岑並小人不宜左右春宫元宗即位許¶
以翰林學士待之而以齊丘故黜爲池州節度判官¶
及齊丘罷召爲户部郎中遷諫議大夫翰林學士時¶
特置宣政院於内庭命夢錫專掌逾年罷宣政院爲¶
學士如&KR0004;既而姦黨愈熾夢錫終不&KR0014;勝遂稱病縦¶
酒希復朝謁㑹鍾謨李徳眀分掌吏兵二部以夢錫¶
人望求爲長吏以自重乃除户部尚書知省事固辭¶
不𫉬署&KR0083;尾而已夢錫無子以其壻王&KR0071;沂掌家務¶
<pb:KR2i0017_SBCK_010-3a>¶
或言&KR0071;沂亂内夢錫盡出妻妾室爲之一空奏黜&KR0071;¶
沂于&KR1050;州時馮延已爲相劾夢錫貶饒州團練副使¶
病留廣陵東都留守周宗常敦喻之眀年牽復尋改¶
吏部侍郎轉禮部尚書割地之後公卿在座有言及¶
大朝者夢錫𥬇曰羣公常欲𦤺君爲堯舜何故今日¶
自爲小朝耶座皆失色每公集徃徃喑嗚大咤以故¶
不爲士大夫景慕然其循公忘私固亦古之遺直也¶
顯徳五年䘚年六十一踰月宋齊丘敗元宗歎曰夢¶
錫生平欲殺齊丘恨不使見之贈左僕射¶
嚴續字興宗父可求善籌畫爲吳相續以父&KR0315;&KR0024;千¶
<pb:KR2i0017_SBCK_010-3b>¶
牛備身遷秘書郎烈祖以女妻之少長貴𫝑性恭恪¶
恂恂如也烈祖受禪爲兵部侍郎尚書左丞元宗即¶
位改禮部尚書中書侍郎方宋齊丘用事續常守正¶
不爲黨附常夢錫屢言齊丘姦黨元宗謂夢錫曰吾¶
觀大臣中唯嚴續&KR0014;中立雖然無與援者卿可助之¶
夢錫因喻㫖於續續亦善遇之不盡用其言也及夢¶
錫罷宣政院續亦出爲池州刺史頃之復爲中書侍¶
郎兼三司使出守江西乆而不召&KR0070;&KR0010;入爲中書侍¶
郎知尚書省尋拜門下侍郎平章事割地之後罷爲¶
少傅元宗南遷拜左僕射使輔太子居守後主即位¶
<pb:KR2i0017_SBCK_010-4a>¶
改司空平章事其後機務歸樞宻院續亦與羣軰不¶
協遂出鎮浙西逾年稱疾罷歸䘚於私第晚&KR0010;尤屈¶
身下士旌别善惡夀春人劉奐有學識性方言直動¶
多忤物續薦之爲監察御史&KR0120;居&KR0213;人時論善之續¶
自以少貴倦學命羣従子弟皆礪以儒業諸子及孫¶
舉進士者十餘人續疾病不亂與賔客譚論如平常¶
後主使内夫人問之續遺託國事言不及私又極陳¶
羣臣所宜用捨者辭氣忼慨翌日䘚¶
潘承祐晋安人仕吳爲光州司法叅軍郡有大獄羣¶
吏不直承祐固爭之不得因棄官歸閩嶺及王氏據¶
<pb:KR2i0017_SBCK_010-4b>¶
閩仕至大理少卿王延政鎮建州辟爲度支判官延¶
政與福州搆𨻶承祐極諫不納會晋安使至延政大¶
閱以誇示之辭氣益悖承祐長跪固諌其言甚切延¶
政大怒謂軍士曰汝可爲我食判官肉承祐曰與其¶
不義而生孰若抱義而死事𫝑如此蚤死爲幸乆之¶
乃解及延政僣號以爲吏部尚書而用其倖臣楊思¶
恭爲僕射承祐復争遂逐承祐歸私第查文徽下建¶
州以禮致之元宗以爲衛尉少卿遷鴻臚卿委以南¶
方之事升降人物制置郡縣多用其言薦陳誨林仁¶
肇皆著功効老病乞骸骨以禮部尚書致仕䘚於洪¶
<pb:KR2i0017_SBCK_010-5a>¶
州西山其子慎修官至貟外郎¶
嗚嘑續薦劉奐以其直承祐薦陳誨林仁肇以其忠¶
忠直之効獨立於亂世難矣哉然非忠直之難而知¶
其忠直者爲尤難予於續承祐有取焉¶
游簡言字敏中其先建安人父恭登進士第有名於¶
時仕吳爲駕部貟外郎知制誥簡言少孤力學&KR0120;家¶
爲秘書省正字烈祖鎮金𨹧辟爲户曹叅軍掌元帥¶
府文翰遷觀察廵官及禪代歷虞部貟外郎知制誥¶
中書舎人保大中爲翰林學士禮部侍郎守職恭恪¶
國家之務非其任者未嘗肯言貞介獨立不爲阿附¶
<pb:KR2i0017_SBCK_010-5b>¶
元宗重之俄判中書省兼兵部選事及淮上兵&KR0120;越¶
人背盟㓂毘𨹧乃除簡言中書侍郎奉使譲越先見¶
其子愻爲千牛備身而後行至境召還元宗南遷以¶
簡言輔太子居守辭以不&KR0014;事少貴乃令従行後主¶
即位&KR0004;未之知後頗重之自吏部尚書遷左僕射委¶
以南省之事簡言躬親簿領督責稽緩勵以威嚴寮¶
吏畏之於是六職辦集以執方不爲群軰所附人有¶
請托者必固違戾不復顧其理道&KR0070;年以疾辭不許¶
及拜相而疾亟䘚年五十七¶
張延翰字徳華宋州碭山人少逰長安後避亂江淮¶
<pb:KR2i0017_SBCK_010-6a>¶
事吳爲鹽城令有治績遷楚州行軍司馬烈祖輔政¶
以潯陽爲封邑乃以延翰爲工部郎中判江州入爲¶
知雜侍御史張宣以功臣爲左街使率意驕暴延翰¶
劾之由是豪猾屏跡遷禮部侍郎時貢院未備士有¶
獻書可采者隨即考試公平詳審士論美之兼知選¶
事吏不容姦畏之如神眀進擢孤寒不附貴𫝑元宗¶
輔政大臣中唯重延翰謂左右曰張君凢所議論必¶
盡公正咸有條理至於簿領無不明白吾得傾心信¶
之由是六司總領殆遍及禪代拜中書侍郎平章事¶
延翰有時望當其作相人以爲晚既而多病機務廢¶
<pb:KR2i0017_SBCK_010-6b>¶
闕烈祖素以國&KR0266;推重不許免相醫藥勞問不絶于¶
道䘚年五十七士大夫歎惜之贈太傅¶
徐玠字藴珪彭城人也敏幹有辭辯事郡帥崔洪爲¶
軍吏與洪同歸于吳吳武王署玠爲糧料使拜吉州¶
刺史貪猥不治罷之徐義祖出鎮潤昇辟玠行軍司¶
馬性詭佞善揣人意㑹烈祖輔政人望頗歸玠諷義¶
祖曰居中輔政之重不可假於異姓宜以嫡子代之¶
温即遣其子知詢入廣陵將代烈祖輔政㑹温暴䘚¶
知詢還金陵拜昇州節度使如温之制所爲多不法¶
玠知其必敗反自結於烈祖烈祖出鎮金陵仍以玠¶
<pb:KR2i0017_SBCK_010-7a>¶
爲行軍司馬與周宗李建勲孫晟首賛禪代遂拜右¶
丞相出鎮宣州玠妻楊吳武王女也先適宣州節度¶
使李遇之子義祖攻宣州族誅遇楊以王女免更適¶
玠至是玠得宣州楊感憤䘚玠連鎮宣洪二郡皆以¶
貪濁爲理營求百端人多鄙之罷鎮復相位拜司徒¶
兼侍中特以舊人崇其虚名實不與政好修飬服餌¶
常以賤價市丹砂之最下者其鄙嗇如此保大元年¶
䘚¶
李夷鄴不知何許人也昇元中爲翰林學士烈祖殂¶
大臣欲以宋后監國命中書侍郎孫晟草遺詔夷鄴¶
<pb:KR2i0017_SBCK_010-7b>¶
曰此非先㫖必姦人詐爲大行嘗云婦人預政亂之¶
本也安肯自作禍階且嗣君明徳聞於天下汝曹何¶
遽爲亡國之事乎若遂宣行吾對百寮裂之必矣於¶
是監國之議遂寝元宗即位語夷鄴曰疾風勁草於¶
卿見之夷鄴性率易好飲酒不拘小節常遺親友書¶
曰今宵好月&KR0014;相過乎赴召者甚衆夷鄴巳&KR0744;指酒¶
壺曰本用相待酒興輙來自倒之矣其踈豁多𩔖此¶
嗚呼士之可貴者信義而已履信抱義而不奪於勢¶
利則終始一節尚何渝哉徐玠始甚構先主既而附¶
之以䦧知詢與夫崔湜反覆於彦範三思之間者何¶
<pb:KR2i0017_SBCK_010-8a>¶
異&KR0004;徐温忌李遇功使玠伺𨻶旋覆遇宗楊氏遂以¶
讐人爲所天及觀舊治廼感憤䘚嚮也不能即死以¶
全其節既又貳於新人而懐其舊與夫従一而終者¶
異矣¶
南唐書卷之十¶
<pb:KR2i0017_SBCK_010-8b>¶
