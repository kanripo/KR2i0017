# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.359407
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB06n0605-024馬氏南唐書-卷二十四.
<pb:KR2i0017_SBCK_024-1a>¶
南唐書卷之二十四¶
方術傳第二十¶
嗚呼天下之治方術者多矣寡䏻備神明之徳而徒¶
駭天下之觀聽兹爲恠誕譸張而巳聖人中其身以¶
爲天下之標準則制行於外者莫非可行之常也人¶
之所不可行者聖人䏻之而弗爲故六合之外存而¶
不論六合之内論而弗議斯道甚夷而後世猶有詭¶
辭抗說高出於天地之外者是豈聖人之罪歟嗚呼¶
甚哉民之好恠也乆矣其徒紛紛其說譊譊縦横蔓¶
衍未始不自以聖人爲宗也彼既自誣於聖人而不¶
<pb:KR2i0017_SBCK_024-1b>¶
以聖人之道攻之孰知其非聖人之道哉是故由堯¶
舜禹湯文王周公孔子孟軻者吾知其爲正道反是¶
者吾知其爲他道君子正而不他作方術傳¶
吳廷紹爲太醫令不甚知名烈祖喉中痒澁進藥無¶
驗廷紹進楮實湯服之頓愈宰相馮延巳嘗病腦痛¶
醫工旁午累日不痊及廷紹至先詰其家人曰相公¶
酷嗜何物對曰毎食山鷄鷓鴣廷紹進薑豆湯一服¶
立差群醫黙志其方他日以楮實治喉痒以薑豆治¶
腦痛皆無効或問其故廷紹曰烈祖常服餌金石吾¶
故以木之陽實勝之木王則金絶矣馮公嗜山鷄鷓¶
<pb:KR2i0017_SBCK_024-2a>¶
鴣二鳥皆食烏頭半夏薑豆乃解其毒爾群醫大服¶
木平和尚保大中至金𨹧知人禍福死生所言輙驗¶
傾都瞻禮闐塞街巷金帛之遺日積萬數元宗召見¶
于百尺樓百尺樓元宗新建以備登覽制度宏壮木¶
平指曰此宜望火初不喻其意後&KR0070;載淮甸兵&KR0120;龍¶
安山置烽候以應江北常登此樓以觀動靜又慶王¶
尚㓜元宗問夀命㡬何木平曰郎君聰明智哲預知¶
九十年事遂書九十一字予之保大九年慶王䘚年¶
十九其書九十而&KR0071;之以乙字者乃乙其九十而爲¶
十九也¶
<pb:KR2i0017_SBCK_024-2b>¶
李&KR0227;善吹中管甞預宋齊丘夕宴當坐吹嘘聲韻悠¶
揚清入霄漢元宗聞其名屬閩楚多故戎務日䌓不¶
𫉬召見大司徒李建勲以詩送之曰勻如春澗長流¶
水怨似秋枝欲㫁蟬可惜人間容易聽清聲不到御¶
樓前見禮於士大夫𩔖如此周世宗時多逰梁宋毎¶
乗醉長嘯於市人罕知者¶
道士譚紫霄泉州人也與陳守元相善事王昶封正¶
一先生閩亡寓廬山棲𨼆洞其徒百餘人有道術醮¶
星宿事黒煞神君禹歩魁罡禁沮&KR0017;魅禳祈災福頗¶
知人之夀夭武昌軍節度使何敬洙寵婢𫉬怒置井¶
<pb:KR2i0017_SBCK_024-3a>¶
中死人無知者建隆初敬洙遘疾召紫霄中夜被髪¶
燃燈靜室見女厲自訴爲祟之由紫霄詰旦具言之¶
敬洙曰信然乃丹書符送之敬洙即愈有僧於溪滸¶
剏亭苦大石横直累工不䏻平紫霄徃見曰斯固易¶
也因以指捻訣含水噀之命鎚其石應手如粉後主¶
聞之召至建康賜之道號階以紫金比蜀之杜光庭¶
皆譲而不受凡所𫉬醮𥙊之施轉以給四方賓旅舍¶
𨹧既下紫霄無疾䘚人謂之尸解莫知其夀筭歸𦵏¶
之日有祥雲白鶴盤繞送之¶
潘扆常逰江淮間自稱野客落托有大志鄭匡國爲¶
<pb:KR2i0017_SBCK_024-3b>¶
海州刺史扆徃謁之匡國不甚禮遇舘於外廐一日¶
従匡國獵匡國之妻因詣廐中覘扆栖泊之所弊榻¶
莞蓆竹籠而巳籠中有錫彈丸二顆餘無所有扆還¶
發籠視之大驚曰定爲婦人所觸幸吾攝其光鋩不¶
爾㫁婦人頸矣圉人異之聞于匡國匡國宻召扆問¶
曰先生其有劒術乎扆曰素所習也匡國曰可一觀¶
乎扆曰可當齋戒三日趨近郊平曠之地請試之匡¶
國如期召扆俱至東城扆自懐中出二錫丸置掌中¶
俄有氣二條如白虹㣲出指端湏&KR0119;旋轉遶匡國頸¶
其勢奔掣其聲錚鏦匡國據鞍危坐神魄俱䘮謝曰¶
<pb:KR2i0017_SBCK_024-4a>¶
先生神術固已知之幸收其威靈扆𥬇舉一手二白¶
氣復貫掌中少頃復爲二錫丸匡國自此禮遇逾厚¶
表薦于烈祖扆居紫極宫迨&KR0070;年遂失其術不復䏻¶
劒矣臨死上言乞桐棺葬近地後當尸解烈祖命中¶
貴人護葬于金波園保大中發塜視之骸骨尚在迄¶
無異焉¶
女&KR0227;耿先生鳥爪玉貌宛然神僊保大中逰金𨹧以¶
道術修錬爲事元宗召見恱之常止於卧内先是大¶
食國進龍腦油二&KR0266;其味辛烈服之蠲疾元宗秘惜¶
先生見之曰此非嘉者當爲陛下致之乃以絹囊懸¶
<pb:KR2i0017_SBCK_024-4b>¶
龍腦於屋棟頃刻瀝液如注香味逾所進者甞搦雪¶
爲鋌𤑔之成金指痕𨼆然猶在又因宫人掃除取箕¶
中糞壌燒爲白銀開寳中金𨹧内庫猶有耿先生糞¶
壌銀元宗甞購真珠&KR0070;升欲得圎者先生曰易致也¶
就取小麥淘洗以銀釜炒之勻圎皆成蚌胎未㡬有¶
孕将誕謂左右曰我子非常産夕當有異倐忽雷電¶
繞室大雨傾澍詰旦儼然空腹人莫見其所生元宗¶
殂先生不復入宫徃来江淮竟不知其所之¶
嗚呼耿先生之事著矣鄭文寳自謂親授於徐率更¶
而徐率更目覩其事雖然鄭氏之編載之而徐氏不¶
<pb:KR2i0017_SBCK_024-5a>¶
錄是可疑也豈鄭氏欲重其言而引徐以爲辭歟抑¶
徐氏恐惑後世而弗著於書歟是未可知也¶
南唐書卷之二十四¶
<pb:KR2i0017_SBCK_024-5b>¶
