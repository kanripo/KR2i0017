# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:29.686397
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB06n0605-009馬氏南唐書-卷九.
<pb:KR2i0017_SBCK_009-1a>¶
南唐書卷之九¶
列傳第四¶
周本舒州宿松人漢南郡太守瑜之後祠廟隴畞皆¶
在子孫守故土者猶&KR0070;十户本少孤貧嘗在田里獨¶
格猛虎唐末大亂投楊行宻軍中以勇敢聞常先登¶
深入蒙犯矢石身無完肌及歸營自燒鐡烙其創飲¶
㗖言𥬇自若軍中猛將皆服之累遷淮南馬歩軍使¶
天祐五年楊氏始得江西撫州刺史危全諷率諸郡¶
兵十萬来爭其地屯于象牙潭楚人取髙安爲之援¶
江南守將劉威告急判官嚴可求薦本可用時本従¶
<pb:KR2i0017_SBCK_009-1b>¶
軍圍蘇州不克耻之稱疾不出可求即卧内強&KR0120;之¶
本曰蘇州之役非彼強我弱也蓋上將權輕下皆專¶
命故爾今必見用願無任偏禆可求爲言楊氏許之¶
得選兵七千使救髙安本曰楚人非欲取髙安也爲¶
全諷聲援爾若先敗全諷楚人必走乃疾趨象牙潭¶
劉威要之宴犒不留或曰賊勢甚盛宜審觀形勝計¶
定而後進何其遽也本曰賊有十倍之衆使吾軍知¶
之必將奪氣須乘其銳而用之既至指授諸將戮力¶
急攻大破其軍擒全諷諸郡之兵皆潰楚人果遁吉¶
州刺史彭玕信州刺史危仔昌棄城走於是江西之¶
<pb:KR2i0017_SBCK_009-2a>¶
地始定以本爲信州刺史越將陳璋據衢州歸欵越¶
人圍之本受命以兵迎璋既至越人解圍陣於城下¶
璋以其衆来奔禆將吕師道曰敵去我咫尺而陣不¶
動是輕我也必擊之本曰吾受命迎陳使君陳君今¶
在此吾事訖矣何爲復戰且彼近而不動必有以待¶
我也擊可勝乎待其先動擊未晚也璋亦以爲然乃¶
還越人躡之至中道宿半夜佯驚棄輜重走先設伏¶
於道左越人急追至伏所前後夾擊盡殱其衆越人¶
累至皆敗之唐荘宗入洛陽吳遣司農卿盧蘋使于¶
洛陽荘宗問吳之名將存否而本預焉由是召入爲¶
<pb:KR2i0017_SBCK_009-2b>¶
雄武統軍出爲夀州節度使移鎮廬州拜太尉中書¶
令封西平王本不知書而愛重儒士賔禮寮屬不撓¶
其權吏民愛之性純朴伎藝無&KR0014;者唯軍旅之事則¶
如夙習烈祖將受禪徐玠周宗等以本及李徳誠皆¶
位望𨺚重故諷之以爲推戴之首本以昬耄仍不知¶
時變皆少子祚左右其事時吳宗室臨川王&KR0293;廢處¶
瀝陽聞將授終乃殺監守者與親信二&KR0016;趨詣本本¶
將見之祚固執不可本怒曰我家郎君也何不使我¶
一見祚閉中門拒之濛&KR0013;殺吳室遂移本随衆至建¶
康勸進由是愧恨&KR0070;月而䘚子鄴有戰功亦至廬州¶
<pb:KR2i0017_SBCK_009-3a>¶
節度使¶
李徳誠廣陵人也少事宣州趙鍠爲給使吳攻宣州¶
鍠敗徳誠及韓球猶隨左右城中推立禆將周進思¶
爲主鍠使徳誠徃諭進思以城降徳誠暴得熱疾委¶
頓不&KR0014;受命乃使球徃進思斬球擲其首於外徳誠¶
是夕即愈鍠死事吳武王常従征討累遷淮南馬歩¶
軍使擒安仁義於潤州以功拜潤州留後歷撫䖍洪¶
三鎮加中書令封南平王烈祖建齊國徳誠率諸將¶
勸進乃其子建勲之謀也昇元中徳誠自洪州入朝¶
烈祖以徳誠前代功臣父子皆叅佐命優禮之聞其¶
<pb:KR2i0017_SBCK_009-3b>¶
来覲遣内夫人迎於道(六官之職因/事以書其僣)百寮候於門朝¶
堂設幄爲具每有大議遣執政就第諮問信王景逹¶
先娶徳誠女烈祖復姓有司以同姓非禮制曰南平¶
王國之元老婚不可離信王妃可氏南平楊氏將帥¶
徳誠最無大功特以姻婭顯逹而名位夀考諸將莫¶
及有子二十人建勲爲相而建封爲將相無阿黨將¶
死國事君子善之其餘皆任右職建勲别傳¶
王輿少與兄綰俱事吳武王輿始爲小校従周本伐¶
危全諷將戰本親臨賊水柵分命諸將指山頭一小¶
營謂輿曰徃攻彼以撓賊輿唯唯不行本曰爾憚徃¶
<pb:KR2i0017_SBCK_009-4a>¶
耶輿曰公必若以輿爲可使願得此柵攻之徃彼何¶
爲本大喜曰亦知此爲賊要害耶乃命之輿乘輕舟¶
先進破其前鋒因排柵而入諸軍乘之遂擒全諷累¶
遷諸軍都虞候譲皇之世祿去公室掌禁兵者尤難¶
其人烈祖以輿爲控鶴都虞候持重有法出爲光州¶
刺史先是輿兄子拯爲海州副使叛入北方以爲刺¶
史聞輿在光州間遣親信通書幣輿執之以聞因求¶
罷郡復爲控鶴都虞候遷左金吾大將軍除浙西節¶
度使従譲皇至潤州移鎮鄂州監軍甄庭堅與輿不¶
恊或告庭堅交通境外烈祖使中使繫庭堅下大理¶
<pb:KR2i0017_SBCK_009-4b>¶
輿先知之宻見庭堅曰可乘輕舟自歸𨶕庭無與中¶
使遇庭堅懼従其計遂𫉬免由是寮屬稱其長者輿¶
少時従軍圍潤州爲大弩射中右耳自左耳出旁一¶
人中之猶死輿卧病百許日及愈耳亦不聾又嘗攻¶
頴州夜夢道士告之曰旦有流星下墜&KR0014;避當富貴¶
及旦輿仗劒𠋣柵木驅士攻城城中飛大石正中其¶
柵及輿鎧甲之半皆糜碎而輿無傷輿曰所夢流星¶
是也由此自&KR0018;終爲使相䘚年七十四兄綰爲&KR1050;州¶
節度使先䘚¶
李章廬江人従吳武王爲&KR0016;將與朱瑾相悅瑾殺徐¶
<pb:KR2i0017_SBCK_009-5a>¶
知訓自剄義祖入誅瑾黨章與同事六人當斬五人¶
巳斬次至章戾聲曰四郊多壘而斬壮士耶時馬仁¶
&KR0073;監斬壮其言聞於烈祖釋之𨽻洪州爲軍校累遷¶
雄武軍都虞候左街使章雖老而心尚壮善撫士䘚¶
勤於職務出爲䖍州節度使爲理嚴重禁戢左右賔¶
禮寮屬會周本䘚移鎮廬州加中書令䘚年九十¶
王安廬江人也少投吳武王爲親兵武王嘗升髙塜¶
望敵安捧匜&KR0266;侍側左右皆注目前視陣旁有執槊¶
者疾走徑趨王所左右驚惕失措安置匜&KR0266;於地取¶
弓射之一發而殪徐内&KR0211;弢中復捧&KR0266;如&KR0004;顔色不¶
<pb:KR2i0017_SBCK_009-5b>¶
變武王竒之曰汝有&KR0266;度當至富貴因加奨㧞累遷¶
𡊮州刺史歷典數郡皆以沉黙寛厚爲理事烈祖爲¶
神武統軍代李章爲䖍州節度使䘚年七十三¶
韋建少居吳武王軍中嘗従征討以膂力聞後𨽻䖍¶
州王綰爲禆將郡境曠逺旁接谿洞群盗充斥建率¶
勵勇士所至克𫉬百姓頼之累遷諸軍都虞候爲左¶
衛使出爲𡊮州刺史建不知書而性淳厚清靜自處¶
無所侵撓郡中大治數年入爲統軍以劉仁贍代之¶
仁贍敏晤親綜簿書時有𨤲革郡政益治而百姓猶¶
思建焉歷任皆如是至老不衰出爲鄂州節度使䘚¶
<pb:KR2i0017_SBCK_009-6a>¶
年八十¶
髙審思少事楊行宻以驍勇聞於軍中劉信平&KR1050;州¶
審思爲禆將屢立戰功審思爲人重厚寡言烈祖竒¶
之常使綜領親兵拜夀州節度使增修城隍守備甚¶
嚴或謂之曰以公威畧守此堅城何懼而過爲畏懦¶
也審思曰兵機多變不可不懼過爲之防上䇿也顯¶
徳之役夀州城隍最堅亦審思之遺績爾(後事舊/史亡)¶
<pb:KR2i0017_SBCK_009-6b>¶
¶
南唐書卷之九¶
