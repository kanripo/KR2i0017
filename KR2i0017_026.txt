# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.436006
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB06n0605-026馬氏南唐書-卷二十六.
<pb:KR2i0017_SBCK_026-1a>¶
南唐書卷之二十六¶
浮屠傳第二十二¶
嗚呼浮屠之道我知之矣合萬法於一心而虗不失¶
照&KR0120;一心爲萬法而照不失虗豈爲淺見道哉昧者¶
曽不知此而毀形骸糜金帛説因果以爲法飾土偶¶
以爲佛将以蘄福利耶而妖孰甚焉將以蘄超脫耶¶
而愚孰大焉此梁武齊㐮之徒所以得罪於天下後¶
世也作浮屠傳(𡊮宏曰浮屠佛也章懐太子/曰浮屠則佛陁也聲之轉耳)¶
傳曰齋戒修而梁國亡非釋迦之罪也然則浮屠之¶
法豈固爲後世患哉衰亂之君迷惑而不反則壞法¶
<pb:KR2i0017_SBCK_026-1b>¶
易紀常由於此南唐有國蘭若精舎漸盛於烈祖元¶
宗之世而後主即位好之彌篤輙於禁中崇建寺宇¶
延集僧尼後主與周后頂僧伽帽披袈裟課誦佛經¶
跪拜頓顙至爲瘤贅親削僧徒厠簡試之以頰少有¶
芒刺則再加修治其手不抄常作佛印而行百官士¶
庻稍稍効之募道士願爲僧者予二金僧人犯姦有¶
司具牘則曰僧尼姦滛本圗婚嫁若論如法是従其¶
欲但勒令禮佛百拜輙釋之由是姦濫公行無所禁¶
止諸郡㫁死刑必先奏牘詳覆無疑適幸遇其齋日¶
則於宮中對佛像燃燈以逹旦爲驗謂之命燈若火¶
<pb:KR2i0017_SBCK_026-2a>¶
滅則依法不滅則貸死富商大賈犯法者徃徃厚賂¶
左右内官竊續其燈而𫉬免者甚衆¶
開寳初有淮北僧號小長老自言慕化而至朝夕入¶
論六根四諦天堂地獄循環果報之&KR0003;後主大喜謂¶
之一佛出世身被紅羅銷金衣後主誚其太奢荅曰¶
陛下不讀華嚴經安知佛富貴因&KR0003;後主廣施&KR0394;刹¶
營造塔像自是囷&KR0067;漸虗財用耗斁又請於牛頭山¶
大&KR0120;蘭若千餘間廣聚僧徒日設齋供食有不盡者¶
明日再具謂之折倒識者謂折倒乃敗徴也及¶
王師渡江即其寺爲營署又有北僧就采石磯建石¶
<pb:KR2i0017_SBCK_026-2b>¶
塔且云自㓜草衣藿食不渾凡俗後主遺之齋供一¶
無所受¶
王師尅池州繫浮橋于石塔金𨹧受圍後主召小長¶
老問禍福對曰臣當以佛力禦之乃登城大呼周麾¶
數四後主令僧俗軍士念救苦菩薩滿城沸涌未㡬¶
四面矢石俱下復召小長老麾之稱疾不起始疑其¶
誕遂殺之凈徳尼院凡八十餘衆皆宫中人出家者¶
也諸王公卿處子徃徃在焉都城將䧟亦積薪於院¶
庭後主與之約曰如有不虞宫中舉火爲應吾與汝¶
軰當俱焚死是日保儀黃氏焚積書于宫中淨徳遥¶
<pb:KR2i0017_SBCK_026-3a>¶
觀其烟燄遂𤑔積薪皆赴火死無一人肯脫者城中¶
有僧千&KR0070;表乞被堅執銳以死國難後主不許¶
僧玄寂姓髙自言髙駢族人昇元中受業昇元寺性¶
爽悟博通經蔵保大中詔講法華經授左街僧錄内¶
供奉講經論明教大師賜紫時法禁寛弛僧尼壊戒¶
律者甚衆玄寂屢干憲法有司惜其才輙貰之後主¶
召入問華嚴經玄寂口&KR0003;&KR0394;行一品多賜金帛由是¶
益自恣日以狂飲爲事大醉則十數小兒隨之玄寂¶
行歌于路曰酒秃酒秃何榮何辱但見衣&KR0227;成古丘¶
不見江河變𨹧谷與羣兒互相應和旁若無人坐是¶
<pb:KR2i0017_SBCK_026-3b>¶
落僧職出居長干寺常與狂生籍地酣飲醉死于石¶
子崗¶
僧應之姓王其先南閩人䏻文章習柳氏筆法以善¶
書&KR0227;江左初舉進士一黜于有司投册罵曰吾不䏻¶
以區區章句取程於庸人遂學爲浮屠保大中授文¶
章應制大徳賜紫凡禱祠章䟽一筆即就意如宿構¶
元宗喜楞嚴經命左㒒射馮延巳爲序其略曰首楞¶
嚴經者自爲菩薩宻因始破阿難之迷終證菩提之¶
悟然則阿難古佛也豈有迷哉迷者悟之對也迷苟¶
不立悟亦何取是故因迷以設問憑悟而明解皇上¶
<pb:KR2i0017_SBCK_026-4a>¶
聰明文思探𧷤索𨼆雲散日朗塵開鏡明以爲大賚¶
四方未爲盛徳普濟一世始曰至仁或啓佛乗必歸¶
法要𠡠應之書鏤版既成上之元宗歎曰是深得公¶
權之法者也吾聞公權甞以筆諌穆宗爲之改容今¶
效其法尚可想見其風采應之書名由是益振遷右¶
街僧錄固辭求居奉先西庵許之應之多著述尤喜¶
音律嘗以讃禮之文寓諸樂譜其聲少下而終歸於¶
&KR0394;音讃念協律自應之始¶
嗚呼予聞故老説南唐好釋而吳越亦然南唐毎建¶
蘭若必均其土田謂之常住産錢氏則廣造堂宇修¶
<pb:KR2i0017_SBCK_026-4b>¶
餙塑像而已曰桑門取給十方何以産爲至今建康¶
寺院跨州隔縣地過豪右浙僧&KR0010;出逺近歛率於民¶
雖然田業頗厚而貲不加多歛率常勞而用不加乏¶
豈各因其俗歟¶
妖賊傳第二十三¶
嗚呼神恠茫茫若存若亡而仲尼不語吾何考信焉¶
若張遇賢諸祐之事姑存而不削者非好爲神恠也¶
將以戒妖妄於後世爾春秋之法雖五石六鷁之㣲¶
皆不泯其實傳曰五石六鷁之辭不設則王道不亢¶
况遇賢軰動阡陌之兵駭衆人之耳目者其可泯哉¶
<pb:KR2i0017_SBCK_026-5a>¶
作妖賊傳¶
張遇賢循州羅縣小吏也縣之刻杉鎮有神降于民¶
家所言禍福輙驗遇賢徃禱之因留奉事甚謹㑹羣¶
盗大&KR0120;各擁&KR0070;百衆相與禱于神求爲主者神曰張¶
遇賢是第十六羅漢當爲汝主於是共推遇賢爲中¶
天八國王改元永樂署置百官皆衣絳衣遇賢庸懦¶
無統御之畧賊帥各以便宜攻剽州縣告其進退而¶
巳屢爲州兵所窘復告于神神曰可過嶺取&KR1050;州當¶
成大事遇賢遂襲南康百勝軍節度使賈浩始輕之¶
不設備賊衆連䧟諸縣州兵擊之不勝浩戒嚴城守¶
<pb:KR2i0017_SBCK_026-5b>¶
遇賢據白雲洞造宫室營署羣盗四出攻刼未㡬通¶
事舎人邉鎬洪州屯營都虞候嚴思禮各帥師&KR0070;千¶
出援䖍州賊衆大敗焚其營署走&KR0070;十里又敗之遇¶
賢困窘復告于神神不復語遂棄營潜遁賊帥李台¶
知其無神也執遇賢及其副黄伯雄謀主僧景全皆¶
斬于建康市¶
嗚呼許嵩云羅陽有神自稱王表言語飲食與人無¶
異而不見其形予始觀之以爲妄誕及得遇賢之事¶
然後知嵩言無足恠也古者以&KR0017;無靈響物無疵癘¶
爲至徳之世則舉世大亂神恠畢出固其所也且以¶
<pb:KR2i0017_SBCK_026-6a>¶
孫權之竒英猶不䏻無惑况遇賢乎¶
諸祐(諸音/查)蘄州獨木人自言不茹葷者數世䏻使貧¶
者冨富者貧俚民稍稍效之其徒十&KR0070;男女猱雜互¶
易匹耦謂之忍辱生子不知其父行之&KR0070;年積數百¶
衆夜行晝息取資於盗競相推唱云祐術䏻升虗空¶
入水火妄意民藏潜使致之而民弗&KR0116;也先陳&KR0120;僑¶
蘄春惡其妖昇元中&KR0120;第進士授黄梅令到官之日¶
里酋畢賀祐獨不至&KR0070;日&KR0120;命籍祐爲里長不服祐¶
嫚言曰吾取令頭殺竪子爾起聞大怒㑹周鄴爲廵¶
撫使師次黃梅&KR0120;藉其兵以執祐等并其婦人㓜稚¶
<pb:KR2i0017_SBCK_026-6b>¶
皆&KR0350;沃以豕血祐迄不䏻神因索其家得輿服&KR0266;用¶
皆埓至貴郡將即斬祐等曰婦人何䏻爲㓜稚宜無¶
預意且貰之&KR0120;曰此皆瀆亂人倫去無遺𩔖遂并斬¶
之&KR0120;由是知名遷監察御史䘚¶
南唐書卷之二十六¶
