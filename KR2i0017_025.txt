# -*- mode: mandoku-view -*-
#+TITLE: 馬氏南唐書
#+DATE: 2015-09-23 10:05:08
#+PROPERTY: LASTPB  <md:KR2i0017_SBCK_022-1a>
#+PROPERTY: JUAN 25

<md:KR2i0017_SBCK_024-5b>¶
<md:KR2i0017_SBCK_025-1a>¶
<pb:KR2i0017_WYG_025-1a>
欽定四庫全書
　南唐書卷二十五¶
　　　　　　　　　　　　　宋　馬令　撰
談諧𫝊第二十一¶
嗚呼談諧之說其来尚矣秦漢之滑稽後世因為談¶諧
而為之者多出乎樂工優人其廓人主之&KR0310;心譏¶當時
之弊政必先順其所好以攻其所蔽雖非君子¶之事而
有足書者作談諧𫝊
<pb:KR2i0017_WYG_025-1b>
申漸髙不知何許人也在呉為樂工呉多内難伶人¶不
得志漸髙常吹三孔笛賣藥于廣陵市昇元初案¶籍編
括漸髙以善音律為部長時闗司歛率尤繁啇¶人苦之
屬近甸亢旱一日宴于北苑烈祖謂侍臣曰<md:KR2i0017_SBCK_025-1b>¶畿甸雨都
城不雨何也得非獄市之間違天意歟漸¶髙乗談諧進
曰雨懼抽稅不敢入京烈祖大笑即下¶令除一切額外
稅信宿之間膏澤告足當時以謂優¶旃漆城優孟葬馬
無以過也烈祖受禪呉朝老將唯¶周本為元勲烈祖患
<pb:KR2i0017_WYG_025-2a>
其難制因其勸進至金陵曲宴¶便殿引鴆賜本本疑之
旁取一巵均酒之半跪進曰¶臣與陛下千載一遇陛下
不飲此酒殆非君臣同徳¶也烈祖變色左右莫知所従
漸髙舞袖升殿併飲之¶内金盞于懐趨出烈祖察使親
信詣漸髙第賜藥解¶之不及是夕漸髙腦潰而卒<md:KR2i0017_SBCK_025-2a>¶李家明廬州西昌人談諧敏給善為諷辭元宗好遊¶家
明常従初景遂景達景逷皆以皇弟加爵而恩未¶及臣
下因置酒殿中家明俳戲為翁媪列坐諸婦進¶飲食拜
<pb:KR2i0017_WYG_025-2b>
禮頗繁翁媪怒曰自家官自家家何用多拜¶耶(江浙謂/舅為官)
(謂姑/為家)元宗笑曰吾為國主恩不外覃于是¶百官進秩有
差家明母死未葬㑹元宗乗間書草字¶于便殿家明紿
曰臣竊署字與之不疑元宗以麻紙¶大押字命試學焉
家明輒于草字上署曰宣州上供¶庫支錢二百緡付李
家明葬母元宗大笑因以賜焉¶建州王延政僣號元宗
遣將平之俘延政于建康封<md:KR2i0017_SBCK_025-2b>¶鄱陽王命公卿宴其第延
政吝于賜予家明謔之曰¶賤工無伎優賜叵富然告大
<pb:KR2i0017_WYG_025-3a>
王乞取一物延政曰汝¶何求家明曰大殷平天冠今已
無用家明敢取為優¶服延政黙然慙恨而罷自是怏怏
病卒元宗賞花後¶苑率近臣臨池垂釣臣下皆登魚唯
元宗獨無所獲¶家明因進詩曰玉甃垂鈎興正濃碧池
春暖水溶溶¶凡鱗不敢吞香餌知是君王合釣龍元宗
大喜賜宴¶極歡嘗見牛晩卧美䕃元宗曰牛且熱矣家
明乗談¶諧曰曽遭甯戚鞭敲角又被田單火燎身閑向
斜陽¶嚼枯草近来問喘為無人相輔皆慙宋齊邱無子
<pb:KR2i0017_WYG_025-3b>
晩<md:KR2i0017_SBCK_025-3a>¶年一子輒死逾月猶哭齊王景達勉之不止家明曰¶
臣能止之矣乃作大紙鳶署其上云欲興唐祚革强¶呉
盡是先生起廟謨一箇孩兒𢬵不得讓皇百口合¶何如
尹延範族呉氏齊邱為謀因以誚焉乗風放之¶故墜齊
邱中庭齊邱見之哭亦止従元宗遷南都時¶已失江北
十四郡舟楫多行南岸至趙屯因輒樂停¶觴北望皖公
山謂家明曰好青峭數峯不知何名也¶家明應聲對曰
龍舟䡖□錦㠶風正值宸遊望逺空¶迴首皖公山色翠
<pb:KR2i0017_WYG_025-4a>
影斜不到夀盃中元宗慙之俛首¶而過後主即位家明
老而無寵<md:KR2i0017_SBCK_025-3b>¶楊名髙本名復名髙其優名也寓黄幡綽著笑林頗¶行
于時辭鄙不載¶
王感化善謳歌聲韻悠揚清振林木繫樂部為歌板¶色
元宗嗣位宴樂擊鞠不輒嘗乗醉命感化奏水調¶詞感
化唯歌南朝天子愛風流一句如是者數四元¶宗輒悟
覆盃歎曰使孫陳二主得此一句不當有銜¶璧之辱也
<pb:KR2i0017_WYG_025-4b>
感化由是有寵元宗嘗作浣溪沙二闋手¶冩賜感化曰
菡蓞香銷翠葉殘西風愁起碧波間還¶與容光共憔悴
不堪㸔細雨夢迴清漏永小樓吹徹¶玉笙寒漱漱淚珠
多少恨倚欄干手捲珠簾上玉釣<md:KR2i0017_SBCK_025-4a>¶依前春恨鎖重樓風
裏落花誰是主思悠悠青鳥不¶𫝊雲外信丁香空結雨
中愁迴首緑波春色暮接天¶流後主即位感化以其詞
札上之後主感動賞賜感¶化甚優¶
彭利用廣陵人也顯徳中周師下淮南遂奔建康僑¶廬
<pb:KR2i0017_WYG_025-5a>
陵利用性樸鄙頗拘古禮雖燕居常拱手正坐對¶家人
稚子下逮奴𨽻言必據書史㫁章破句以代常¶談俗謂
之掉書袋因自為彭書袋每出逺塗雖冒雨¶雪不徹冠
幘或喻之曰跋涉勞頓當従簡易利用對¶曰有禮則安
無禮則危焉可悖之以為先聖之罪人<md:KR2i0017_SBCK_025-4b>¶哉或問其髙姓
對曰隴西之遺苗昌邑之餘胄又問¶其居處對曰生自
廣陵長僑螺渚其僕嘗有過利用¶責之曰始予以紀綱
之僕人百其身賴爾同心同¶徳左之右之今乃中道而
<pb:KR2i0017_WYG_025-5b>
廢侮慢自賢故勞心勞力¶日不暇給若而今而後過而
勿改予當循公滅私撻¶諸市朝任汝自西自東以遨以
遊而已時江南士人¶每于宴語必道此以為戲笑利用
喪父客弔之曰賢¶尊窀穸不勝哀悼利用對曰家君不
幸短命諸子糊¶口四方歸見相如之壁空餘仲堪之棺
實可痛心疾¶首不寒而栗茍泣血三年不可再見遂大
慟客復勉<md:KR2i0017_SBCK_025-5a>¶之曰自寛哀慼冀闋喪制利用又曰自古毁
不滅性¶杖而後起卜其宅兆而安措之雖則君子有終
<pb:KR2i0017_WYG_025-6a>
然而¶孝子不匱三年不改何日忘之又大㱆欷弔者于
是¶失笑㑹隣家火災利用往救徐望之曰煌煌然赫赫¶
然不可嚮邇自鑚燧而降未有若斯之盛其可撲滅¶乎
又嘗與同志逺遊迨至一舍俄不告而返詰旦復¶至或
問之故利用曰忽思朱亥之椎猶倚陳平之户¶切恐數
鈞之重轉傷六尺之孤其言可哂者𩔖如此¶利用雖舉
進士而才調鄙俚多𩔖俳優故凡六上不¶第一夕宴寢
而卒年六十<md:KR2i0017_SBCK_025-5b>¶
<pb:KR2i0017_WYG_025-6b>
嗚呼古今一道也學古而不知其變祇為腐儒而已¶彭
利用摘裂章句不曉理道原其用心盖亦苦學而¶陋者
也徒以其言𩔖俳優可為戲笑故附談諧𫝊云¶
　
　
　
　
　南唐書卷二十五
