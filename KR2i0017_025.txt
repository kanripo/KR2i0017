# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.397485
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB06n0605-025馬氏南唐書-卷二十五.
<pb:KR2i0017_SBCK_025-1a>¶
南唐書卷之二十五¶
談諧傳第二十一¶
嗚呼談諧之說其来尚矣秦漢之滑稽後世因爲談¶
諧而爲之者多出乎樂工優人其廓人主之&KR0310;心譏¶
當時之弊政必先順其所好以攻其所蔽雖非君子¶
之事而有足書者作談諧傳¶
申漸髙不知何許人也在吳爲樂工吳多内難伶人¶
不得志漸高常吹三孔笛賣藥於廣𨹧市昇元初案¶
籍編括漸髙以善音律爲部長時關司歛率尤繁啇¶
人苦之屬近甸亢旱一日宴于北苑烈祖謂侍臣曰¶
<pb:KR2i0017_SBCK_025-1b>¶
畿甸雨都城不雨何也得非獄市之間違天意歟漸¶
髙乗談諧進曰雨懼抽稅不敢入京烈祖大𥬇即下¶
令除一切額外稅信宿之間膏澤告足當時以謂優¶
旃&KR0238;城優孟葬馬無以過也烈祖受禪吳朝老將唯¶
周本爲元勲烈祖患其難制因其勸進至金𨹧曲宴¶
便殿引鴆賜本本疑之旁取一巵均酒之半跪進曰¶
臣與陛下千載一遇陛下不飲此酒殆非君臣同徳¶
也烈祖變色左右莫知所従漸髙舞䄂升殿併飲之¶
内金盞於懐趨出烈祖宻使親信詣漸髙第賜藥解¶
之不及是夕漸髙腦潰而䘚¶
<pb:KR2i0017_SBCK_025-2a>¶
李家明廬州西昌人談諧敏給善爲諷辭元宗好逰¶
家明常従初景遂景逹景逷皆以皇弟加爵而恩未¶
及臣下因置酒殿中家明俳戯爲翁媪列坐諸婦進¶
飲食拜禮頗繁翁媪怒曰自家官自家家何用多拜¶
耶(江浙謂舅爲/官謂姑爲家)元宗𥬇曰吾爲國主恩不外覃於是¶
百官進秩有差家明毋死未葬㑹元宗乗間書草字¶
於便殿家明紿曰臣竊署字與之不疑元宗以麻&KR0083;¶
大押字命試學焉家明輙於草字上署曰宣州上供¶
庫支錢二百緡付李家明葬毋元宗大𥬇因以賜焉¶
建州王延政僣號元宗遣將平之俘延政于建康封¶
<pb:KR2i0017_SBCK_025-2b>¶
鄱陽王命公卿宴其第延政吝于賜予家明謔之曰¶
賤工無𠆸優賜叵富然告大王乞取一物延政曰汝¶
何求家明曰大殷平天冠今巳無用家明敢取爲優¶
服延政黙然慙恨而罷自是怏怏病䘚元宗賞花後¶
苑率近臣臨池垂釣臣下皆登魚唯元宗獨無所𫉬¶
家明因進詩曰玉甃垂鈎興正濃碧池春暖水溶溶¶
凡鱗不敢吞香餌知是君王合釣龍元宗大喜賜宴¶
極歡甞見牛晚卧美䕃元宗曰牛且熱矣家明乗談¶
諧曰曽遭寗戚鞭&KR0251;角又&KR0013;田單火燎身閑向斜陽¶
嚼枯草近来問喘爲無人相輔皆慙宋齊丘無子晩¶
<pb:KR2i0017_SBCK_025-3a>¶
年一子輙死逾月猶哭齊王景逹勉之不止家明曰¶
臣&KR0014;止之矣乃作大&KR0083;鳶署其上云欲興唐祚革強¶
吳盡是先生&KR0120;廟謨一箇孩兒𢬵不得譲皇百口合¶
何如尹延範族吳氏齊丘爲謀因以誚焉乗風放之¶
故墜齊丘中庭齊丘見之哭亦止従元宗遷南都時¶
巳失江北十四郡舟楫多行南岸至趙屯因輟樂停¶
觴北望皖公山謂家明曰好青峭&KR0070;峯不知何名也¶
家明應聲對曰龍舟輕颭錦㠶風正值宸逰望逺空¶
廽首皖公山色翠影斜不到夀盃中元宗慙之俛首¶
而過後主即位家明老而無寵¶
<pb:KR2i0017_SBCK_025-3b>¶
楊名髙本名復名髙其優名也寓黃幡綽著𥬇林頗¶
行于時辭鄙不載¶
王感化善謳歌聲韻悠揚清振林木繫樂部爲歌板¶
色元宗嗣位宴樂擊鞠不輟甞乗醉命感化奏水調¶
詞感化唯歌南朝天子愛風流一句如是者&KR0070;四元¶
宗輙悟覆盃歎曰使孫陳二主得此一句不當有銜¶
璧之辱也感化由是有寵元宗甞作浣溪沙二闋手¶
寫賜感化曰菡蓞香銷翠葉殘西風愁&KR0120;碧波間還¶
與容光共憔悴不堪㸔細雨夢廽清漏永小樓吹徹¶
玉笙寒漱漱淚珠多少恨𠋣欄干手捲珠簾上玉釣¶
<pb:KR2i0017_SBCK_025-4a>¶
依前春恨鎻重樓風裏落花誰是主思悠悠青鳥不¶
傳雲外信丁香空結雨中愁廽首綠波春色暮接天¶
流後主即位感化以其詞札上之後主感動賞賜感¶
化甚優¶
彭利用廣𨹧人也顯徳中周師下淮南遂奔建康僑¶
廬𨹧利用性朴鄙頗拘古禮雖燕居常拱手正坐對¶
家人稚子下逮奴𨽻言必據書史㫁章破句以代常¶
談俗謂之掉書袋因自爲彭書袋每出逺塗雖冐雨¶
雪不徹&KR0227;幘或喻之曰䟦渉勞頓當従簡易利用對¶
曰有禮則安無禮則危焉可悖之以爲先聖之罪人¶
<pb:KR2i0017_SBCK_025-4b>¶
哉或問其髙姓對曰隴西之遺苗昌邑之餘胄又問¶
其居處對曰生自廣𨹧長僑螺渚其僕嘗有過利用¶
責之曰始予以爲紀綱之僕人百其身頼爾同心同¶
徳左之右之今乃中道而廢侮慢自賢故勞心勞力¶
日不暇給若而今而後過而勿改予當循公㓕私撻¶
諸市朝任汝自西自東以遨以逰而巳時江南士人¶
毎於宴語必道此以爲戲𥬇利用䘮父客弔之曰賢¶
尊窀穸不勝哀悼利用對曰家君不幸短命諸子糊¶
口四方歸見相如之壁空餘仲堪之棺實可痛心疾¶
首不寒而栗苟泣血三年不可再見遂大慟客復勉¶
<pb:KR2i0017_SBCK_025-5a>¶
之曰自寛哀慼兾闋䘮制利用又曰自古毀不㓕性¶
杖而後&KR0120;卜其宅兆而安措之雖則君子有終然而¶
孝子不匱三年不改何日忘之又大㱆欷弔者於是¶
失𥬇㑹隣家火災利用徃救徐望之曰煌煌然赫赫¶
然不可嚮邇自鑚燧而降未有若斯之盛其可撲㓕¶
乎又甞與同志逺逰迨至一舎俄不告而返詰旦復¶
至或問之故利用曰忽思朱亥之椎猶𠋣陳平之戸¶
切恐數鈞之重轉傷六尺之孤其言可哂者𩔖如此¶
利用雖舉進士之才調鄙俚多𩔖俳優故凡六上不¶
第一夕宴寢而䘚年六十¶
<pb:KR2i0017_SBCK_025-5b>¶
嗚呼古今一道也學古而不知其變祗爲腐儒而巳¶
彭利用摘裂章句不曉理道原其用心蓋亦苦學而¶
陋者也徒以其言𩔖俳優可爲戲𥬇故附談諧傳云¶
南唐書卷之二十五¶
