# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.516914
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB06n0605-028馬氏南唐書-卷二十八.
<pb:KR2i0017_SBCK_028-1a>¶
南唐書卷之二十八¶
滅國傳上第二十五¶
嗚呼閩楚之捷不償於殫殘而淮甸之役輙䘮其膏¶
&KR0254;易曰智小而謀大鮮不及矣戒之哉戒之哉作滅¶
國傳¶
閩國¶
王審知字信通光州固始人也世爲農唐末群盜起¶
審知與兄潮俱起草莾衆推潮爲主畧地至泉州軍¶
行整肅其耆老相率&KR0210;道留之潮引兵圍城逾年殺¶
其刺史廖彦若光啓二年福州觀察使陳巖表潮泉¶
<pb:KR2i0017_SBCK_028-1b>¶
州刺史景福元年巖䘚其壻范暉自稱留後潮遣審¶
知攻暉殺之唐即以潮爲福州觀察使潮以審知爲¶
副使審知爲人状貌雄偉常乗白馬軍中號白馬三¶
郎乾寧四年潮䘚審知代立唐以福州爲威武軍拜¶
審知節度使累遷同中書門下平章事封瑯瑘王唐¶
亡梁太祖加拜審知中書令封閩王陞福州爲大都¶
督府審知儉約好禮王倓楊沂徐寅之徒皆依焉又¶
建學四門以教閩士之秀者&KR0010;遣使泛海入貢于梁¶
後唐同光三年審知䘚謚忠懿長子延翰立建國稱¶
王而猶禀唐正朔延翰長大美晢如玉其妻崔氏陋¶
<pb:KR2i0017_SBCK_028-2a>¶
而滛延翰不䏻制審知䘮未期徹其几筵又多選良¶
家子爲妾崔氏性妬良家子之美者輙幽之别室繫¶
以大械刻木爲人手以擊其頰又以鐡錐刺之一&KR0010;¶
之中死者八十四人崔氏後病見其祟而䘚十有二¶
月延翰弟泉州刺史延鈞審知飬子建州刺史延禀¶
同以兵入執延翰殺之而延鈞立更名鏻鏻審知次¶
子也荘宗即拜鏻節度使累加檢校太師中書令封¶
閩王鏻既立延禀還建州鏻餞于郊延禀臨訣謂鏻¶
曰善&KR0071;先志無煩老兄復来鏻銜之長興二年延禀¶
率兵擊鏻鏻遣王仁逹敗之執延禀誚之曰予不䏻¶
<pb:KR2i0017_SBCK_028-2b>¶
&KR0071;先志果煩老兄復來延禀不䏻對遂殺之三年鏻¶
上書求爲尚書令唐不報鏻遂絶朝貢即皇帝位改¶
元龍啓國號閩追謚審知爲昭武孝皇帝廟號太祖¶
立五廟置百官龍啓三年改元永和王仁逹爲鏻殺¶
延禀而有功典親兵鏻心忌之鏻謂人曰仁逹智畧¶
在吾世可用不可遺後世患因誣以罪殺之鏻妻早¶
䘚&KR0071;室金氏賢而不荅審知婢金鳳陳氏鏻嬖之遂¶
立之以爲后&KR0004;鏻有嬖吏歸守明者以色見倖號歸¶
郞鏻後得風疾陳氏與歸郎姦又有百工院使李可¶
殷因歸郎以通陳氏鏻命工作九龍帳國人歌曰誰¶
<pb:KR2i0017_SBCK_028-3a>¶
謂九龍帳惟貯一歸郎鏻婢春鷰有色其子&KR0071;鵬蒸¶
之鏻巳病&KR0071;鵬因陳氏以求春鷰鏻怏怏與之其次¶
子&KR0071;韜怒謀殺&KR0071;鵬&KR0071;鵬懼與皇城使李倣圗之乃¶
令壮士先殺李可殷率皇城衛士入鏻聞鼓噪聲走¶
匿九龍帳中衛士刺之不死宫人不忍其苦爲絶之¶
&KR0071;韜及陳后歸郞皆爲倣所殺鏻立十年見殺謚曰¶
惠皇帝廟號太宗&KR0071;鵬鏻長子也既立更名昶改元¶
通文晋天福二年昶遣使貢于京師髙祖遣散騎常¶
侍盧損冊昶閩王拜其子&KR0071;恭臨海郡王損至閩昶¶
稱疾不見令&KR0071;恭主之又遣中書舎人劉乙勞損于¶
<pb:KR2i0017_SBCK_028-3b>¶
舘乙衣冠偉然騶童甚盛他日損遇乙于塗布衣芒¶
屩而巳損使人誚之曰鳳閣舎人何逼仄之甚也乙¶
羞媿以手掩面而走昶好巫妖人林興以巫見倖三¶
年夏虹見宫中林興傳神言此宗室將爲亂之兆也¶
乃命興帥壮士殺審知子延武延望及其子五人後¶
興事敗亦被殺而昶愈惑亂立父婢春鷰爲淑妃後¶
立以爲皇后昶募勇士爲宸衞都以自衞其賜予給¶
賞獨厚於他軍控鶴都將連重遇拱宸都將朱文進¶
皆以此怒重遇等夜帥衞士縦火焚南宫昶挾愛姬¶
子弟黃門衞士斬&KR0028;而出宿于野次重遇迎延羲立¶
<pb:KR2i0017_SBCK_028-4a>¶
之延羲令其子&KR0071;業率兵襲昶及之射殺數人昶知¶
不免擲&KR0211;于地&KR0071;業執而殺之及其妻子皆死無遺¶
&KR0011;延羲立謚昶曰康宗延羲審知少子也既立更名¶
曦遣使朝貢于晋改元永隆鑄大鐡錢以一當十曦¶
自昶世倔彊難制昶相王倓每抑折之曦立而倓已¶
死命發塜戮尸倓面如生血流被體泉州刺史余延¶
英甞矯命掠取良家子曦怒召下御史劾之延英進¶
買宴錢千萬曦曰皇后土貢何在延英又獻皇后錢¶
千萬乃得不劾曦甞嫁女朝士有不賀者笞之御史¶
中丞劉賛坐不紏舉將加笞諌議大夫鄭元弼切諌¶
<pb:KR2i0017_SBCK_028-4b>¶
乃止曦弟延政爲建州節度使封富沙王自曦立不¶
叶數舉兵相攻曦由此惡其宗室多以事誅之諌議¶
大夫黃峻舁櫬詣朝堂極諌曦怒貶峻漳州司戸叅¶
軍校書郎陳光逸上書䟽曦過惡五十餘事曦命衛¶
士鞭之百而不死以繩係頸掛于木乆而乃絶國計¶
使陳匡範増筭啇之法以獻曦曰匡範人中之寳也¶
巳而&KR0010;入不登其數乃借於民以足之匡範以憂死¶
其後知其借於民也剖匡範棺㫁尸棄之水中曦性¶
滛虐而妻李氏悍而酗酒賢妃尚氏有色而寵(諸國/皆僣)¶
(后妃/之號)李仁遇曦甥也以色嬖之用以爲相曦甞爲牛¶
<pb:KR2i0017_SBCK_028-5a>¶
飲羣臣侍酒有詐及私棄酒者輙殺之并殺其替者¶
連重遇既殺昶常懼爲國人所討曦心疑之以語誚¶
重遇等重遇等流涕自辯李氏妬尚妃之寵欲圗曦¶
而立其子亞澄乃使人謂重遇等曰上心不平於二¶
公柰何重遇等懼六年三月曦出逰醉歸重遇等遣¶
壮士拉於馬上殺之諡曰景宗¶
延政審知子也曦立爲滛虐延政&KR0070;貽書諌之曦怒¶
遣杜建崇監其軍延政逐之曦乃舉兵攻延政爲延¶
政所敗延政乃以建州建國稱殷改元天徳明年連¶
重遇巳弑曦集閩羣臣告曰昔太祖武皇帝親冐矢¶
<pb:KR2i0017_SBCK_028-5b>¶
石遂啓有閩及其子孫滛虐不道天厭王氏當求有¶
徳以安此土乃掖朱文進陞殿率百官北面而臣之¶
文進以重遇判六軍諸衞事王氏子弟在福州者無¶
少長皆殺之以黃紹顔守泉州程贇守漳州許文縝¶
守汀州用晋正朔稱開運元年泉州軍將劉從効詐¶
其州人曰富沙王取福州矣吾屬世爲王氏臣安䏻¶
交臂事賊乎州人共殺紹顔迎王&KR0071;勲爲刺史漳州¶
聞之亦殺贇迎王&KR0071;成爲刺史皆王氏之諸子也文¶
縝懼以汀州降于延政南唐聞亂命查文徽等帥師¶
伐之遂下建陽延政遣統軍吳承祐徃紿福州曰唐¶
<pb:KR2i0017_SBCK_028-6a>¶
兵助我討福州信之故連重遇殺朱文進禆将林仁¶
翰殺連重遇謀迎延政都福州㑹南唐兵方急攻建¶
州延政乃遣其子&KR0071;昌守福州而自拒唐兵福州軍¶
將李仁逹謂其徒曰唐攻建州富沙王不䏻自保其¶
&KR0014;有此土耶乃擒&KR0071;昌及吳承祐殺之欲自立懼衆¶
不附以雪峯僧卓儼明示衆曰此非常人也被以衮¶
冕率諸将吏北面而臣之已而又殺儼明乃自立送¶
&KR0323;于南唐南唐以仁逹爲威武軍節度使文徽等下¶
建州俘延政于金&KR0092;封延政鄱陽王閩主劉従効自¶
領泉州李仁逹自領福州羈縻而已明年福州附于¶
<pb:KR2i0017_SBCK_028-6b>¶
吳越¶
南唐書卷之二十八¶
