# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.154329
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB06n0605-019馬氏南唐書-卷十九.
<pb:KR2i0017_SBCK_019-1a>¶
南唐書卷之十九¶
誅死傳第十五¶
嗚呼三代之際刑不上大夫而霸者之命亦曰無專¶
殺大夫則古之所以任大夫者未嘗不以賢而所以¶
待大夫者未嘗不以禮及其世亂刑濫故殺之之甚¶
有見於春秋者書人以殺殺以其罪也稱國以殺殺¶
不以其罪也是以爲人君而不通春秋之義者必蒙¶
首惡之名爲人臣而不通春秋之義者必䧟誅死之¶
罪後世君子耻於自明而爲小人之所誣則賢不肖¶
駢死於市朝而䧟其君於首惡之名者無世無之良¶
<pb:KR2i0017_SBCK_019-1b>¶
史所以直筆書之使後世爲臣者知法之不可犯爲¶
君者知刑之不可濫如陳蕃李固之死君子觀之未¶
嘗不扼腕而歎之董卓王甫之死君子觀之未嘗不¶
憮然而快之是其刑之當否雖千載之後猶足以感¶
發人之喜怒也南唐享國日淺可名之士無㡬而誅¶
死太半如宋齊丘陳覺李徴古李徳明鍾謨張巒禇¶
仁規王建封范冲敏皇甫&KR0071;勲林仁肇潘佑李平皆¶
死於非命就其未死之行以考之則知其所死者不¶
&KR0014;無當否矣然則南唐之亡非人亡之亦自亡也爲¶
國而自去其股肱譬諸排空之鳥而自折其羽翮孰¶
<pb:KR2i0017_SBCK_019-2a>¶
有不困者哉昔孔子適晋至河而還者聞晋殺竇鳴¶
犢舜華也故曰刳胎而麟不至覆巢而鳳不翔君子¶
惡傷其&KR0011;也作誅死傳¶
禇仁規字可則廣陵人也始爲軍中小吏勤幹敏給¶
可&KR0013;䌓使累除右職出爲海陵鹽監使海陵民好爭¶
訟吏多不&KR0014;直乃以仁規兼縣事所部魚鹽竹葦之¶
地財用所出國家每有大役常賦不&KR0014;給仁規使行¶
視民家所有舉籍取之事訖則以次償備罔有逋遺¶
以故民不甚怨而供億公費不知限極烈祖喜之及¶
以海陵爲㤗州遷仁規爲刺史不移治所政亦如故¶
<pb:KR2i0017_SBCK_019-2b>¶
晚年國家少事仁規掊克不已多入私門刑罰滋&KR0064;¶
加以奢縦宣徽使陳覺有宿嫌宻啓其状侍御史王¶
仲連亦劾之烈祖陽不問而隂欲罷其郡㑹&KR0005;東廵¶
乃召以爲靜江軍都虞候督舟師以従及還都遂留¶
不遣仁規方承恩遇猥&KR0013;摧折不勝忿恚乃上書自¶
陳無過而爲䜛佞所間辭甚訐斥烈祖下其事命陳¶
覺充㤗州按鞠使仁規聞覺徃按歎曰吾嘗&KR0012;立所¶
知者主上而巳陳覺首搆吾事而今以属之何以自¶
明遂自劾即日&KR0053;付大理賜死妻子徙和州¶
王建封少爲軍校驍勇任俠平建州功冠諸&KR0005;拜信¶
<pb:KR2i0017_SBCK_019-3a>¶
州刺史爲人剛鷙無所忌憚及陳覺等矯命討李仁¶
逹建封帥師圍福州與諸&KR0005;争功城垂尅而先退諸¶
軍由此潰散遂失晋安元宗大怒陳覺馮延魯皆&KR0013;¶
流竄而建封不自安元宗召還慰撫之使掌禁兵建¶
封怙罪愈多僣侈時魏岑鍾謨李徳明皆當清要而¶
岑詭佞尤甚謨及徳明亦輕脫俱不恊衆望戸部貟¶
外郎范沖敏頗耿介&KR0018;氣深疾岑等而與建封相善¶
以建封方&KR0013;寵任可去羣黨因勸建封上書歷詆用¶
事者請盡去羣小進用正人元宗大怒以其武臣握¶
禁兵不當干預國政流建封池州賜死于路沖敏棄¶
<pb:KR2i0017_SBCK_019-3b>¶
市¶
李徳明不知何許人也落魄&KR0018;大節累遷兵部貟外¶
郎文理院學士周世宗伐淮甸下滁州元宗懼先遣¶
牙&KR0005;王知朗奉書于世宗不荅未㡬楊光舒㤗蘄相¶
次潰元宗益懼乃遣徳明與鍾謨奉表稱臣請獻夀¶
濠泗楚光海六州以求罷兵世宗亦不荅徳明與鍾¶
謨皆留行在明年元宗復使孫晟王崇質削去帝號¶
願効貢賦世宗猶不荅於是鍾謨等見世宗英武而¶
師甚盛乃曰願陛下寛臣五日之誅還取江南表盡¶
獻江北諸州世宗許之遣供奉官安弘道押徳明崇¶
<pb:KR2i0017_SBCK_019-4a>¶
質還江南而謨晟皆見留徳明等歸盛稱世宗英武¶
元宗惡之宋齊丘陳覺等皆以割地無益徳明賣國¶
以圖利元宗大怒命斬徳明于市而益兵以拒周初¶
徳明與鍾謨皆以尚書郎待制恃恩用事百官側目¶
號爲鍾李及謨還因覆案齊丘黨與追贈徳明&KR0061;州¶
刺史¶
皇甫&KR0071;勲江州節度使暉之子少以父&KR0315;爲軍校常¶
従暉軍中滁州之役暉力戰甚急&KR0071;勲欲遁暉操戈¶
擊之弗及遂逸以暉死事故&KR0071;勲恩澤優渥累遷&KR0005;¶
軍池饒二州刺史性謹厚勤於爲理吏民安輯入爲¶
<pb:KR2i0017_SBCK_019-4b>¶
諸軍都虞候數年南唐老&KR0005;亡殁殆盡&KR0071;勲雖少遂¶
拜大&KR0005;軍貲産優贍而錫賚頗優於是營第宅侈車¶
服畜妓樂備珍美擇近郊之地植花構亭珠翠環列¶
擬於王室及　王師来伐&KR0071;勲保惜貲富無効死之¶
志欲後主速降而口不敢發每於衆中但言國&KR0070;窮¶
促而已或聞敗績則怡愉竊喜或有敢死之士請出¶
効命則杖而拘之由是軍情忿恚百姓切齒近臣屢¶
以爲言後主優容之後託以軍旅稀復朝見召之亦¶
不至後主於是不&KR0014;容乃親廵城勞軍還誘&KR0071;勲入¶
宫責其流言不用命之状&KR0053;付大理始出門而衆軍¶
<pb:KR2i0017_SBCK_019-5a>¶
之士雲集臠割&KR0071;勲頃刻而盡¶
嗚呼天屬之厚不可薄也於其所厚而薄之則其它¶
無不薄矣皇甫&KR0071;勲叛父於垂死之際及其事君又¶
可知也忠孝人之大倫而不忠不孝者無容於天地¶
之度内然則&KR0071;勲之死豈特人怨哉¶
鍾謨字仲益㑹稽人也僑建康少爽悟博學屬文頴¶
脫時軰元宗寵用之㧞自下位累遷吏部郎中顯徳¶
中周師下楊光等州元宗遣謨與李徳明奉表於世¶
宗未報而孫晟王崇質&KR0071;至謨等謂世宗曰唐畏陛¶
下神武保無二心願歸取表盡獻淮甸之地世宗許¶
<pb:KR2i0017_SBCK_019-5b>¶
之遣徳明崇質還江南而晟與謨皆留行在既而江¶
南拒命世宗大怒案誅晟及舘中二百餘人同死獨¶
赦謨以爲耀州司馬謨在耀州以詩貽其州&KR0005;其畧¶
云翩翩歸盡塞垣鴻殷殷驚開蟄戸䖝渭北離愁春¶
色裏江南家事戰城中江南暨周平世宗召謨授衛¶
尉卿放還國謨作詩以獻其畧云三年耀武羣侯服¶
一日廽鑾萬國春南北通歡永無事謝恩歸去老陪¶
臣世宗覽而恱之賜黃金五百两意&KR0005;以間其君臣¶
也元宗果銜之謨歸爲禮部侍郎判尚書省國政悉¶
秉於中臺相府但紏轄而巳謨既秉權鑄大錢改制¶
<pb:KR2i0017_SBCK_019-6a>¶
度恃其才&KR0014;挾中朝之&KR0020;尤横恣不法世宗每遣使¶
至必賜詔存問時太子兾叅惣庻政謨薦其所知閻¶
式爲太子司議郎百司&KR0028;啓多由之&KR0004;李徳明與謨¶
善徳明之死給事中唐鎬與宋齊丘同議至是鎬不¶
自安又頗納賄謨知之面詰其状鎬大懼及謨復使¶
周以世宗之言覆按齊丘黨與陳覺李徴古以下皆¶
伏誅鎬益懼㑹信州刺史張巒入爲天威軍都虞候¶
常詣謨第相歡或至夜分鎬時掌樞要因搆謨與巒¶
謀爲不&KR0100;元宗疑之太子兾䘚従嘉以次當立而謨¶
曰従嘉輕肆請立紀國公従善元宗大怒尚以世宗¶
<pb:KR2i0017_SBCK_019-6b>¶
之故未即加誅乃罷其職爲國子司業及世宗崩遂¶
貶謨著作佐郎饒州安置遣中使領侍衛軍十人即¶
日監督上道馳驛發遣家屬自後而去謨時病風眩¶
作絶句十餘章其辭皆悽愴至郡月餘遣人就縊殺¶
之謨尤好古碑奉使中原每道旁碑碣必駐馬歷覽¶
嘗見&KR0027;趺大碣半沒水中謨欣然解衣以手捫揣黙¶
記其文他日水涸以所錄本就證之無差其爽邁如¶
此&KR0004;使者至謨望拜曰臣無&KR0018;國使者曰詔問孫晟¶
獨死状謨復拜曰臣聞命矣遂就縊巒亦賜死于宣¶
州¶
<pb:KR2i0017_SBCK_019-7a>¶
潘佑散騎常侍處常之子氣宇孤峻閉門讀書不營¶
貲産文章贍逸尤敏於論議時譽藹然中書舎人陳¶
喬戸部侍郎韓熈載薦之以秘書省正字釋&KR0260;俄直¶
崇文舘輔後主於東宫後主即位遷虞部貟外郎史¶
舘脩撰後主納后歷代乆無其禮開元禮亦多&KR0419;博¶
士陳致雍習知㳂革隨事&KR0024;正後主使徐鉉與佑叅¶
議佑立論以沮之文彩可觀後主竒其議頗見施用¶
由是恩寵日洽改知制誥明年居中用事極論時政¶
無所廽避後主手札敦喻佑七表不止因請休官逺¶
去乃徙佑&KR0825;知國史悉罷其職時江南衰削國歩多¶
<pb:KR2i0017_SBCK_019-7b>¶
艱佑所上諌䟽有家國隂隂如日&KR0005;暮之辭後主惡¶
之又其所薦黜與時軰不協因誣以他事劾佑佑自¶
剄毋及妻子徙饒州佑自言其毋方娠夢古衣&KR0227;人¶
告曰我顔延之也與夫人爲子及生七&KR0010;始&KR0014;語曰¶
兒悮傷白龍爲上帝所罰也因吟詩曰只因&KR0016;折玉¶
龍腰謫在人間三十六至是果以三十六&KR0010;䘚¶
李平&KR0004;爲河中李守貞従事漢&KR0046;帝立守貞據城叛¶
&KR0046;帝命周太祖討之守貞遣平與朱元奉表来乞師¶
未返而河中平遂留江南越人宼毘陵平自言有武¶
畧因以爲&KR0005;固辭乃遷衛尉少卿使領偏師廵江北¶
<pb:KR2i0017_SBCK_019-8a>¶
進逼蘄州周師先遁平入保其城即以爲蘄州刺史¶
㑹朱元叛元宗恐其不自安召之還都使者失㫖鎻¶
平送建康元宗慰勉之拜建州節度副使徴爲衛尉¶
卿平本好神&KR0726;修飬之事而動多恠妄自言&KR0726;人神¶
&KR0017;常與通接潘佑亦好仙平因與親善之言佑父處¶
常今巳爲&KR0726;官而已與佑亦&KR0726;官也家置靜室人莫¶
&KR0014;窺佑既&KR0023;用請復井田法深抑豪民有買貧户田¶
者使即還之又依周禮造民籍復造牛籍曠土盡令¶
種桑薦平判司農寺以督之命行于下急如星火州¶
縣吏胥因以爲姦百姓大擾聚而爲亂後主知立法¶
<pb:KR2i0017_SBCK_019-8b>¶
之病即罷之佑復薦平知尚書省由是羣議紛紛以¶
爲壊法殃民皆由平始乃先&KR0053;平下大理使&KR0053;佑佑¶
自剄平縊于獄妻子徙䖍州明年宥其家&KR0338;給之¶
南唐書卷之十九¶
