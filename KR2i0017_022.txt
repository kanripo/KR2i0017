# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.277125
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB06n0605-022馬氏南唐書-卷二十二.
<pb:KR2i0017_SBCK_022-1a>¶
南唐書卷之二十二¶
歸明傳上第十八¶
嗚呼生草昧之世事偏據之國君臣上下&KR0115;行而巳¶
矣及其一覩聖人之化而得其所歸則何異於離蔀¶
屋之幽即天日之鑒哉故南唐之士及事　皇朝者¶
皆謂之歸明而歸明之士未必皆善也作歸明傳¶
蕭儼廬陵人也甫十&KR0010;詣廣陵以童子擢第及長志¶
量穩正交不苟合授秘書省正字烈祖受禪遷大理¶
司直拜刑部郎中明清平恕號稱職烈祖季年性辯¶
急羣臣多貽訶責陳覺居近職不自安請告數月烈¶
<pb:KR2i0017_SBCK_022-1b>¶
祖殂覺以宣遺詔日出叅儼劾曰陳覺側聆私室以¶
俟升遐請案其罪不許元宗即位委政齊王景遂馮¶
延巳魏岑之徒因以隔絶中外儼上書極論遂出聽¶
政昇元之法禁以良人爲賤賣奴婢者通官作劵至¶
是馮延魯等欲廣置妓妾因矯遺制許民私賣巳子¶
儼駁曰此非大行之命延魯矯爲之爾昔延魯爲東¶
都判官上䟽貧民不自給者聽鬻已子大行問臣臣¶
曰徃者陛下出府金以贖民子故得天下歸心大寳¶
自至今乃許民賣子以資豪民非防㣲之道也由是¶
延魯之請不行今復行之故知其矯先㫖也議者以¶
<pb:KR2i0017_SBCK_022-2a>¶
遺詔巳出不可改遂行烈祖山陵儼與韓熈載江文¶
蔚同定禮儀諡法遷大理卿兼給事中因㫁獄失入¶
用事者欲誅之頼宰相馮延巳固爭以謂赦前失入¶
罪不當死遂貶南昌令因歸葬廬陵幞巾素&KR0322;詣郡¶
㕔設拜敬守桑梓言談服御不改郷俗㑹醼故老姻¶
舊語&KR0015;雍穆俄復舊官後主&KR0004;嗣位屢與嬖倖對弈¶
儼入白事舉奩投于地後主大怒曰汝與魏徴孰愈¶
儼従容曰臣若非魏徴陛下亦非太宗矣後主黙然¶
罷弈儼秉身方直彈奏不阿百官貴戚歛祍避之歸¶
皇朝以老病居郷里因訟至郡言辭舛錯郡倅不知¶
<pb:KR2i0017_SBCK_022-2b>¶
其疾以爲愚謬乃詰之曰江南用汝軰爲正卿不亡¶
何待䘚年七十至無一金¶
劉承勲不知何許人也美風度善數計事烈祖爲郡¶
従事改糧料判官出納無弊號爲稱職遷徳昌宫使¶
南唐自吳建國保有江淮籠山澤之利帑藏頗盈徳¶
昌宫其外府也金帛泉貨多在焉禪代之後&KR0022;國新¶
造而簿籍淆亂鉤校不明承勲由是多入私家盗用¶
無筭家畜妓樂迨百&KR0070;人每置一妓費&KR0070;百緡而珠¶
金服餙亦各稱此承勲善爲詭佞常以寳貨遺賂權¶
要故雖朱門甲第窮極富侈而乆弗之譴　太祖皇¶
<pb:KR2i0017_SBCK_022-3a>¶
帝既平荆湖詔江南具舟運湖中米承勲請行乃督¶
巨艘&KR0070;百柁自長沙抵迎鑾本以姦心預自結於¶
皇朝爲異時計及金陵平承勲歸于　京師首陳運¶
米事以爲巳績　太祖曰此李煜勤王之職豈汝功¶
耶特弗叙用既而窮困祼&KR0221;丐食於路不勝其苦凍¶
餒而䘚¶
邵拙宣城人也&KR0012;峭不撓博通經史飲酒常至百盞¶
偶沉&KR1196;遂絶飲雖筵宴終日唯茶&KR0308;而巳著書埒韓¶
柳有詩三百篇尚書郎孫邁爲之序命曰廬嶽集曹¶
郎趙慶以詩貽之云邁古文章金鸑鷟出羣行止玉¶
<pb:KR2i0017_SBCK_022-3b>¶
麒麟歸皇朝就應制科有司以聞未詔而䘚郡&KR0005;哀¶
之籍其装得拙手書史傳文集三百卷藏于官府時¶
悼其苦學&KR0014;文而不得逹于名位或議其詩有萬國¶
未得雨&KR0012;雲猶在山之句斯爲應矣門人&KR0061;氏買地¶
葬之¶
舒雅世爲宣城人姿容秀發以才思自命因隨計金¶
陵以所學獻于吏部侍郎韓熈載熈載一見如疇昔¶
舘給之雅性巧&KR0219;應荅如流熈載待之爲忘年之交¶
出入卧内曽無間然熈載性&KR0180;不拘禮法常與雅易¶
服燕戲猱雜侍婢入末念酸以爲&KR0015;樂或云熈載所¶
<pb:KR2i0017_SBCK_022-4a>¶
著格言半雅之辭迨&KR0070;年㑹熈載知貢舉以雅爲第¶
一朝野無間者以雅之才爲當也歸　皇朝守舒州¶
出見山水竒秀田疇沃壌遂有終焉之志考滿以本¶
官掌靈仙觀䘚¶
盧絳字晋卿南昌人也讀書畧通大義不事事常以¶
博弈角觝爲務郷里鄙之絳慙憤入廬山國學與諸¶
&KR0081;濤蒯鼇相善諸生篋笥稍豐輙強取之山下桑門¶
亦苦其無頼號爲廬山三害㑹朱弼爲國子助教規¶
其過遂亡去徃還澗壁遇大雪乏薪絳恃膂力踊折¶
簷桶燒之病痁且死夜夢白衣婦人頗有姿色歌菩¶
<pb:KR2i0017_SBCK_022-4b>¶
薩蠻勸絳罇酒其辭云玉京人去秋蕭索&KR0030;簷鵲起¶
梧桐落欹枕悄無言月和殘夢圎背燈惟暗泣甚處¶
碪聲急眉黛小山攅芭蕉生暮寒歌數闋因謂絳曰¶
子之疾食蔗即愈詰朝求蔗食之疾果差迨數夕又¶
夢前白衣麗人曰妾乃玉真也他日富貴相見於固¶
子坡絳寤襟懐豁然唯不測固子坡之說後入金陵¶
詣後主上書陳京口至澗壁要衝之地宜立柵屯戍¶
其餘利害&KR0070;十事書上未報復爲書詣光政陳喬喬¶
與語&KR0070;日大竒之因表署爲本院承㫖經營制置頗¶
見幹績俄轉㳂江諸營兵馬監押絳於是召募無頼¶
<pb:KR2i0017_SBCK_022-5a>¶
少年便習舟楫水道者得馬雄王川軍等&KR0070;千人立¶
爲偏禆使督䘚伍日習水戰節以金鼓麾以旗幟廽¶
舟轉戈皆如節制時有一舟應節稍遲即斬其舟長¶
復試之可使泝逆流蹈巨浪常於海門&KR0210;&KR0023;越人船¶
舫鹽貨獻于金陵後主賞其功拜上柱國及　王師¶
克池州授陵波軍都虞候㳂江都部署　王師屢攻¶
秦淮口水柵絳數拒之皇甫&KR0071;勲鄭彦華等忌絳功¶
名出巳&KR0003;後主遣絳出援丹陽絳率所部百艘爲八¶
字陣突圍出至京口麾兵三戰越人三北就拜絳太¶
師自絳出建康水陸之攻愈急絳還赴難㑹宣州叛¶
<pb:KR2i0017_SBCK_022-5b>¶
乃授絳宣州節度使討平之金陵既平諸郡皆下絳¶
獨不順殺歙州刺史龔慎儀謀奔嶺表¶
朝廷&KR0070;遣使喻㫖絳遂降授冀州團練使㑹龔慎儀¶
姪頴爲右讃善大夫上言求復季父之讐乃命斬絳¶
絳臨刑有白衣婦人同斬姿貌宛如所夢問其受刑¶
之地即固子坡也婦人姓耿名玉真其夫死與前婦¶
之子通當極法與絳同斬焉¶
劉茂忠廬陵安城人也貌魁雄善用大矟剽畧旁縣¶
頗爲民患縣吏捕&KR0023;之械送本郡㑹赦减死論時上¶
江羣盗趙晟蕭榮等聚徒數百郡縣捕之彌年不&KR0023;¶
<pb:KR2i0017_SBCK_022-6a>¶
茂忠於是自陳擒晟等以贖餘罪郡&KR0005;釋之示以恩¶
信茂忠感憤因亡入賊中與捕吏爲内應討平之署¶
茂忠諸色捕捉軍頭又廬陵有吳先等招集亡命居¶
鷓鴣洞四出攻剽茂忠掩擊殆盡遂斬先持其首詣¶
郡奏授吉州兵馬監押繕理城隍戎事整肅遷&KR0061;州¶
萍郷制置以捍潭衡之境因縦獵出界潭人拒之茂¶
忠怒乗勢大畧至灃陵而還潭衡廵撫使祖洎惡其¶
犯境欲襲取之㑹冬至日意茂忠醼飲乃帥歩騎&KR0070;¶
千亟趣萍鄉屯寨皆遁候騎告急座皆恼懼茂忠飲¶
㗖自若酒數行報騎又至&KR0005;士請行茂忠&KR0015;曰日旰¶
<pb:KR2i0017_SBCK_022-6b>¶
矣此時出師主將不利潜出竒兵躡潭人後焚橋梁¶
伏道左然後躬擐甲胄去寨十里與潭師遇合戰迨¶
晡勝&KR0018;未决茂忠下馬持大矟深入敵陣所向無前¶
潭人奔還而橋路已絶旁遇伏兵腹背擊之殺傷殆¶
盡遂執其副使以軍禮見之後主嘉其功拜&KR0061;州刺¶
史未㡬金陵平後主入¶
朝吉州刺史申屠令堅約茂忠爲亂事未發而令堅¶
䘚茂忠遂降舟次淮口修謁稱&KR0061;州刺史&KR0028;津吏擲¶
刺于地大罵曰亡國之俘何刺史也遂以牓帖賛見¶
&KR0005;階其㕔署朱復叱之令執杖庭叅至¶
<pb:KR2i0017_SBCK_022-7a>¶
京師授登州刺史&KR0070;月朱抵罪羈管適&KR0032;登州茂忠¶
令日兩衙立於庭下朱慙憤死南唐季世每除節度¶
刺史皆質其家于都城茂忠守&KR0061;州金陵城破而亡¶
其妻女茂忠意爲軍士所畧及歸　京師潜使女奴¶
賣衣於諸營得其状以聞遂取還之後因據枵夜坐¶
庭下忽一人自外躍劒刺茂忠茂忠以&KR1102;自悍連舉¶
&KR0070;四而枵迨絶刃不&KR0014;中㑹左右執送軍廵按斬之¶
乃畧女兵也茂忠㣲時所持大矟後&KR0005;有闘戰則夜¶
響嘗與潭人桃戰親持奮擊前無堅敵左右中者皆¶
洞&KR0336;脅茂忠因敗其&KR0553;至是疾作臂不&KR0014;舉&KR0070;日䘚¶
<pb:KR2i0017_SBCK_022-7b>¶
李元清濠州人也周世宗征淮南其父聚郷里義士¶
襞&KR0083;爲鎧號白甲軍與官軍同守濠州水寨周人驅¶
駱駞爲前鋒濠人驚駭不戰而潰元清渡江居建業¶
趫捷有勇走及奔馬常入梁宋伺周人情状開寳中¶
以吉州永新與潭衡接境因改永新爲制置以元清¶
充使每數月一託病不衙潜入潭部人不之知先是¶
夏賦準貢見緡民苦之元清奏請納帛一疋折錢一¶
千以爲定制常以便宜科率民無怨望摠諸科物十¶
餘萬&KR0070;漕運入金陵以濟國用金陵平例歸京師元¶
清僞爲目疾召驗之揮刃而目不瞬遂放歸濠上䘚¶
<pb:KR2i0017_SBCK_022-8a>¶
陸昭符金陵秣陵人開寳末朝廷問罪江南恼懼後¶
主遣潘慎修入貢且求緩師昭符時爲進奏使以其¶
物&KR0070;難辦請市於富民石守信家得絹十萬疋後主¶
以昭符善計度累加任使金陵平盧絳入歙州胡則¶
據江州昭符集逃民欲應絳則　朝廷遣使宣喻示¶
以恩信昭符送&KR0323;朝廷禄之昭符嘗爲常州刺史常¶
州當吳越之衝城邑荒虗戸不滿千&KR0070;昭符爲理寛¶
簡招納散亡未㡬戸口蕃庻如&KR0004;一日坐郡㕔忽遇¶
雷電遶庭官吏震懾昭符撫案叱之雷霆頓止及舉¶
案幃得大鐡索重數百斤人尤駭之而昭符神色自¶
<pb:KR2i0017_SBCK_022-8b>¶
若命&KR0053;鐡索付官庫以示後人¶
南唐書卷之二十二¶
<pb:KR2i0017_SBCK_022-9a>¶
