# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:29.607104
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB06n0605-007馬氏南唐書-卷七.
<pb:KR2i0017_SBCK_007-1a>¶
南唐書卷之七¶
宗室傳第二¶
嗚呼性有善惡法有賞刑弗可槩論也漢鑒秦之弊¶
而宗戚子弟茅土過制魏規漢之失而黃&KR0004;之後宗¶
戚虚封襲漢則善惡兼容㳂魏則賢否并棄賞刑惡¶
得而辨哉唐有天下子弟得預外任格則庸否則威¶
故入爲尚書九卿出爲都督刺史間有人焉南唐宗¶
室委任尤重豈㳂唐之舊歟抑亦董之得其道歟蓋¶
天下分裂君無世臣臣無定主委任宗室猶愈於他¶
人故也作宗室傳¶
<pb:KR2i0017_SBCK_007-1b>¶
楚王景遷烈祖第二子元宗母弟也㓜警悟讀書一¶
覽輙不忘及長美姿儀風度和雅尚吳公主爲駙馬¶
都尉而服用素儉不事華侈烈祖愛其純謹大和三¶
年烈祖出鎮金陵以元宗爲司徒平章事居中輔政¶
宋齊丘每忌元宗欲自結於景遷乃薦陳覺爲景遷¶
教授以賈其聲聞齊丘叅决時政多爲不法輙歸過¶
於元宗而盛稱景遷之美烈祖於是召元宗至金陵¶
授鎮海軍節度副使即以景遷爲太保平章事代秉¶
國政有奪嫡之漸此齊丘謀也所以然者以景遷㓜¶
懦他日得國授之巳爲元老易於窺竊烈祖覺之遂¶
<pb:KR2i0017_SBCK_007-2a>¶
罷齊丘以爲已副景遷猶摠大政天祚二年景遷病¶
請以&KR0098;弟自代乃拜其弟景遂爲門下侍郎叅政事¶
景遷䘚葬飲馬池之陽禪代之後諸子例封王爵保¶
大&KR0004;元宗改封諸弟追贈景遷楚王命江文蔚爲碑¶
以表其墓以其蚤死無子故後主亡國詩云兄弟四¶
人三百口謂元宗景遂景逹景逷也景遷不與焉¶
晋王景遂烈祖第三子元宗母弟也制行雅循有君¶
子之風天祚二年景遷病不能輔政即以景遂爲門¶
下侍郎叅政事(父子四人迭輔吳/政政在李氏也)烈祖受禪封夀王¶
譲皇殂於丹陽景遂徃督䘮事望柩哀慟觀者恱之¶
<pb:KR2i0017_SBCK_007-2b>¶
元宗即位改王燕俄以景遂代儲副固譲不許遂立¶
爲太弟景遂因易字曰退身以示不處之志叅摠政¶
事時有獻替間與朝士官屬飲宴賦詩嘗以玉杯行¶
酒座客傳翫以爲寳賛善張易乗&KR0744;擲之曰貴寳輕¶
士殿下得無累乎座皆失色而景遂歛容謝之由是¶
待易愈謹易遷工部侍郎泛海使契丹景遂手䟽曰¶
朝臣如張易者宜置諸左右不宜使之泛不測之淵¶
&KR0300;足逺夷元宗荅以此行非易不可遂行顯徳五年¶
累表譲儲副乞守舊封授江西道兵馬大元帥封晋¶
王適當危疑啓求大臣以自副命兵部侍郎李徴古¶
<pb:KR2i0017_SBCK_007-3a>¶
副之以徴古傲很専恣陵忽過甚景遂欲斬徴古而¶
自拘於有司寮吏諌止一日暴疾嚮空顧揖退謂左¶
右曰上帝命我代許旌陽遂䘚年三十七復贈太弟¶
諡文成¶
齊王景逹字子通烈祖第四子元宗之母弟也順義¶
四年旱七月既望雩祀得雨景逹以是日生因小字¶
雨師成童爽悟與羣兒異烈祖&KR0266;之&KR0004;封信王元宗¶
即位改封鄂王景遷侍中進封燕王及景遂爲太弟¶
以景逹爲元帥中書令徙王齊爲理嚴察人多憚之¶
好神仙脩錬之事記室徐鍇獻述仙賦以諷遂絶所¶
<pb:KR2i0017_SBCK_007-3b>¶
好嘗従元宗逰苑中乗小舟而覆左右惶駭景逹入¶
水&KR0018;元宗出性非善水而&KR0014;蹈之者忠誠之至也元¶
宗多與宗戚近臣曲宴如馮延已陳覺魏岑之徒喧¶
𥬇無度景逹每呵責之嘗與延已會飲延已欲以詭¶
佞賣恩佯&KR0744;撫景逹背曰爾不得忘我景逹大怒入¶
白元宗請致之死元宗慰諭而已出謂所親曰吾悔¶
不先斬以聞太子讃善張易従容謂景逹曰羣小構¶
扇其禍不細大王力未&KR0014;去自宜𨼆忍景逹由是罕¶
預曲宴每&KR0013;召輙辭以疾景逹雖剛毅而不歷軍容¶
及爲元帥帥師淮上軍政皆出於陳覺署&KR0083;尾而已¶
<pb:KR2i0017_SBCK_007-4a>¶
朱元叛諸軍大敗景逹與覺遁還金陵上印綬尋拜¶
浙西節度使景逹復以用兵之地固辭改撫州元帥¶
自淮南敗績日以酣飲爲務及至鎮委任寮屬怠於¶
視事後主即位就加太師尚書令奉以叔父之禮開¶
寳四年䘚於鎮年四十七追贈太弟葬廬山諡孝昭¶
江王景逷字宣逺烈祖第五子也烈祖&KR0004;受禪以十¶
二月二日爲仁夀節(南唐誕節唯此一見/因事而書以示其僣)景逷以是¶
日生故小字仁夀烈祖嬖其母种氏而景逷爲季由¶
是愛遇之意過於諸子及种氏得罪景逷尚㓜元恭¶
皇后鞠之如巳出烈祖以其母嘗有改立之請故封¶
<pb:KR2i0017_SBCK_007-4b>¶
爵不加以逺嫌也至元宗即位始封保寧王改封信¶
王出爲䖍州節度使簡易節儉&KR1050;人安之時諸王大¶
臣皆喜浮屠而獨景逷非毀佛書專以六經名教爲¶
事贑縣令䘚成䘮之日其尉邵&KR0071;良張樂飲酒景逷¶
立奏黜之書記孫峴每&KR0014;諌其過失景逷爲之加禮¶
及峴卒厚給其家時人以此美之後主即位徙王江¶
就拜侍中&KR0271;寳元年卒年三十二贈中書令諡昭順¶
太子兾元宗元子&KR0004;封東平郡公元宗即位徙王南¶
昌避儲副之位留守東都保大三年立景遂爲太弟¶
以兾爲燕王依前東都留守八年移鎮潤州周師至¶
<pb:KR2i0017_SBCK_007-5a>¶
廣陵越人宼常州元宗以兾尚少不習軍事召還都¶
兾會將吏問之禆將趙鐸曰大王爲元帥之重衆心¶
所恃一郤足則部下搖矣兾乃奏多壘之秋義無就¶
逸乞校用以死報國元宗許之乃命柴克宏將兵爲¶
援以救常州克宏未至樞宻副使李徴古遣使追而¶
代之兾奏克宏可用果敗越師擒𫉬甚衆先是有吳¶
以来戰𫉬將士皆不殺至是兾盡殺之越人不敢西¶
嚮者二十年顯徳五年始還儲副之地叅决國事蒞¶
下有法未㡬䘚有司以其靖難之功諡宣武句容尉¶
張洎兾所薦進士也上書論之以太子之徳承順孝¶
<pb:KR2i0017_SBCK_007-5b>¶
愛而巳不當摽顯武功以垂後世非防㣲杜漸之㫖¶
也其言甚切元宗善之下其議有司改諡文獻洎由¶
是知名改上元尉遷監察御史兾之門人若是亦可¶
想見其爲人也¶
慶王茂字子松元宗第二子甫數&KR0010;容貌秀澈有成¶
人風封安樂公拜侍衛諸軍都虞候時有木平和尚¶
者言人禍福夀夭輙驗元宗以茂見之曰其餘不足¶
問所欲知者夀數爾木平爲書九十乙字後至十九¶
&KR0010;䘚追贈慶王葬建業城南五里命韓熈載碑以表¶
之¶
<pb:KR2i0017_SBCK_007-6a>¶
韓王従善元宗第七子後主之母弟也&KR0004;封紀國公¶
後主即位進王韓&KR0266;識沉&KR0201;尤喜武畧開寳中江南¶
迫蹙後主憂之従善自請朝京師以紓國難乃奉表¶
朝貢¶
太祖恱之留授㤗寧軍節度使錫賚頗優因　命従¶
善貽書後主督之入覲従善曰臣兄以庸菲之才嗣¶
守宗廟陛下垂覆載之恩許其入朝實千載一遇敢¶
不奉　詔従善遂爲書喻以　上意而後主不従¶
王師之討兆於此也金陵平従善病䘚&KR0004;従善與鍾¶
謨親狎嘗有改立之請謨亦由此得罪元宗殂於豫¶
<pb:KR2i0017_SBCK_007-6b>¶
章獨従善扈従因懐非望就徐逰求遺詔逰正色不¶
與至建業具其事以聞後主不問待之愈厚従善奉¶
使不返其妻泣詣後主後主無以爲辭每聞其至輙¶
避之妻憂思䘚國人哀之¶
鄧王従益元宗第八子也警敏有文&KR0004;封舒公進王¶
鄧開寳&KR0004;出鎮宣州後主率近臣餞綺霞閣自爲詩¶
序以送之其畧云秋山滴翠暮壑澄空愛公此行暢¶
乎遐覽其詩有咫尺煙江㡬多地不須懐抱重凄凄¶
之句君臣&KR0435;賦可爲盛事徐鉉詩云禁裏花光似水¶
清林煙池影共離情暫移黃閤只三載却望紫垣都¶
<pb:KR2i0017_SBCK_007-7a>¶
數程滿坐清風天子送隨車甘雨郡人迎綺霞閣上¶
詩題在従此還應有頌聲最爲警䇿五年南唐貶損¶
制度従益去王爵封江國公(後事/亡)¶
吉王従謙元宗第九子後主母弟也風采峭整喜爲¶
律詩動有規誨後主燕間嘗與侍臣弈従謙甫數&KR0010;¶
侍側後主命賦觀碁詩曰竹林二君子盡日竟沉吟¶
相對終無語爭先各有心恃強斯有失守分固無侵¶
若筭機籌處滄滄海未深後主賞歎乆之始封鄂公¶
俄王宜春徙封吉開寳五年損制度降封鄂國公(後/事)¶
(亡)¶
<pb:KR2i0017_SBCK_007-7b>¶
従慶傳亡¶
従信傳亡¶
宣城公仲宣後主子也小字瑞保三&KR0010;讀孝經若成¶
誦然聞奏樂輙審音調宫中燕侍頗合禮度出見士¶
大夫改容顧揖如成人禮乾徳二年䘚年四&KR0010;始封¶
宣城公追贈岐王諡懐獻母昭恵先病聞仲宣死哀¶
苦增劇遂至於殂故後主挽辭曰珠碎眼前珍花凋¶
世外春未銷心裏恨又失掌中身玉笥猶殘藥香奩¶
巳染塵前哀將後感無淚可沾巾又艶質同芳𣗳浮¶
危道畧同正悲春落實又苦雨傷叢穠麗今何在飄¶
<pb:KR2i0017_SBCK_007-8a>¶
零事巳空沉沉無問處千載謝東風皆并其母子悼¶
之&KR0004;仲宣䘚後主哀甚然恐重傷昭恵常黙坐飲泣¶
而已因爲詩以寫志云永念難消釋孤懐痛自嗟雨¶
深秋寂寞愁引病增加咽絶風前思昏矇眼上花空¶
王應念我窮子正迷家吟詠數四左右爲之泣下¶
嗚呼春秋魯君未踰年而䘚者書子䘚以其不全乎¶
君也先君未葬而嗣君䘚者書子某䘚猶云父前子¶
名也皆不作諡太子兾有諡固非春秋之法至於仲¶
宣㓜殤則又甚矣東晋瑯瑘世子䘚而賀循以爲不¶
可作諡君子謂其知禮¶
<pb:KR2i0017_SBCK_007-8b>¶
¶
南唐書卷之七¶
