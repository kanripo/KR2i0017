# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:30.234390
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB06n0605-021馬氏南唐書-卷二十一.
<pb:KR2i0017_SBCK_021-1a>¶
南唐書卷之二十一¶
黨與傳下第十七¶
陳覺宋齊丘之客也齊丘薦爲楚王景遷教授累遷¶
兵部侍郎宣徽使覺在外姦佞苛酷及居家不&KR0014;制¶
義於一妻其妻李氏妬悍親執庖㸑不置妾媵宋齊¶
丘嘗選三婢予之頗有容質李氏亦無戁色奉事三¶
婢禮如舅姑晨夕承侍未嘗輙離左右人問其故則¶
曰此令公寵倖之人見之若面令公敢倨慢耶三婢¶
不自安求還宋第覺唯唯聽従而巳李仁逹據福州¶
齊丘因薦&KR0116;有智畧可使喻㫖於仁逹必不勞寸刃¶
<pb:KR2i0017_SBCK_021-1b>¶
坐致&KR0419;下元宗許之乃以覺爲福州宣喻使既至&KR0003;¶
仁逹入覲仁逹曰安撫未定請俟它年入覲覺還至¶
建安耻&KR0003;之不行乃矯制發建汀撫信之兵徃討之¶
既而諸軍皆潰士之戰死者無㡬國用遂爲一空於¶
是鎻覺送建康中外皆謂其必誅而齊丘上表爲請¶
乃赦之流覺于蘄州未幾復用如&KR0004;及救夀春又與¶
朱元有私&KR0169;而窘之太甚䘚致元叛淮甸既䧟舉國¶
震恐齊丘等因之以圗變覺與李徴古俱爲樞宻副¶
使徴古每於言議無復臣禮覺請元宗深居後宫委¶
國事於宋公臣時得入奉従容譚釋老而已元宗以¶
<pb:KR2i0017_SBCK_021-2a>¶
羣情方撓不欲&KR0064;其事及使中原囬乃罷近職覺以¶
世宗之命告元宗曰江南連年拒命知是宰相嚴續¶
所爲可殺以謝過元宗知其與續有宿嫌也不信鍾¶
謨請覆實其事乃遣謨告謝責巳言非續之罪世宗¶
大驚曰續果&KR0014;如是乃忠於所事也何罪之有朕爲¶
天下主肯教人殺忠臣乎謨還報元宗乃下令數&KR0116;¶
前後罪惡貶饒州安置使殺于路¶
李徴古冝春人也昇元末第進士時宋齊丘廣樹黨¶
與以張聲勢徴古常出入門下保大中與陳覺同掌¶
機宻淮甸兵起劉彦貞敗死人心恼懼元宗歎曰吾¶
<pb:KR2i0017_SBCK_021-2b>¶
家國一至於此因泣下徴古曰陛下當以兵力拒敵¶
泣有何益盃酒過量耶乳保不至耶元宗變色左右¶
皆戰慄徴古亦自若又與陳覺乗間言社稷禍在朝¶
夕請陛下燕居深宫國事盡付宋齊丘以紓䘮亂元¶
宗以戎事未戢&KR0046;忍不發及畫江罷兵鍾謨至自京¶
師判尚書兼三省之政權&KR0020;特甚尤切齒齊丘黨與¶
常曰人臣窺國理不可容及陳覺奉使中原欲矯世¶
宗之命殺嚴續謨乞復使周覆實其事齊丘黨與遂¶
敗貶徴古洪州殺之¶
馮延巳字正中廣陵人也父令頵事本郡爲軍吏烈¶
<pb:KR2i0017_SBCK_021-3a>¶
祖署爲歙州鹽鐡院判官禆&KR0005;樊思藴作亂燒營而¶
火及令頵第叛䘚皆釋兵救火其得人心如此時刺¶
史骨言病甚中外不知存否人心恼恼延已年十四¶
徒歩入見言復傳言教出謝&KR0005;吏人情乃安及長有¶
辭學多伎藝烈祖以爲秘書郎使與元宗逰處累遷¶
駕部郎中元帥府掌書記與陳覺友善自結於宋齊¶
丘以固恩寵同府在巳上者稍以計遷出之元宗愛¶
其多&KR0014;而嫌其輕脫貪求特以舊人不&KR0014;離也孫晟¶
面&KR0070;之曰君常鄙晟晟知之矣晟文筆不如君也技¶
藝不如君也談諧不如君也諛佞不如君也然上置¶
<pb:KR2i0017_SBCK_021-3b>¶
君於親賢門下者期以道藝相輔不可悞&KR0022;國大計¶
也聞者韙其言烈祖季年亦惡之復爲常夢錫彈劾¶
必欲斥去未果而烈祖殂元宗即位延已喜形於色¶
未聽政屢入白事一日&KR0070;見元宗不悅曰書記自有¶
常職此各有所司何其䌓也由是少止遂與宋齊丘¶
更相推唱拜諌議大夫翰林學士復與其弟延魯交¶
結魏岑陳覺查文徽侵損時政時人謂之五&KR0017;保大¶
四年自中書侍郎拜平章事時論不平出鎮撫州亦¶
無善政延已無才而好大言及再入相乃言巳之智¶
畧足以經營天下而人主躬親庻務宰相備位何以¶
<pb:KR2i0017_SBCK_021-4a>¶
致理於是元宗悉以庻政委之奏可而巳延巳遲疑¶
顧望責成胥吏之手又常&KR0015;烈祖戢兵以爲齷齪無¶
大畧安陸之役䘮兵數千而輟食咨嗟者旬日此田¶
舎翁安&KR0014;成大事如今上&KR0064;師數萬於外而宴樂擊¶
鞠不輟此則真英雄主也故蠧國殃民實此之由爲¶
相之後動多徇私而故人親戚殆於謝絶與弟延魯¶
如&KR0311;讐延魯所生乃延巳之&KR0071;毋也亦至踈隔既失¶
湖湘人皆歸咎延巳自劾元宗復使親政割地之後¶
始乞罷相乃罷爲宫傅逾年䘚年五十七著樂章百¶
餘闋其鶴沖天詞云曉月墜宿雲披銀燭錦屏幃建¶
<pb:KR2i0017_SBCK_021-4b>¶
章鐘動玉繩低宫漏出花遲又歸國謡詞云江水碧¶
江上何人吹玉笛扁舟逺送瀟湘客蘆花千里霜月¶
白傷行色明朝便是關山隔見稱於世元宗樂府辭¶
云小樓吹徹玉笙寒延巳有風乍&KR0120;吹皺一池春水¶
之句皆爲警册元宗嘗戲延巳曰吹皺一池春水干¶
卿何事延巳曰未如陛下小樓吹徹玉笙寒元宗恱¶
&KR0004;蕭儼深惡延已常廷斥之及儼爲大理卿㫁獄失¶
入舉朝皆欲誅儼獨延已力爭以爲赦前失入罪不¶
當死儼終&KR0023;免人皆韙之以謂裴冕損怨無以加此¶
延魯延已異母弟也&KR0004;爲江都判官累遷水部貟外¶
<pb:KR2i0017_SBCK_021-5a>¶
郎中書舎人延魯銳於進趨常欲用事四方以要功¶
名延巳詰曰士以文行飾身勤恪居職則寵光至矣¶
何用行險以圖祿利延魯曰兄自&KR0014;如此弟不&KR0014;愔¶
愔待循資爲宰相也建州之役雖查文徽尸其事而¶
延魯實賛之閩人先苦王氏亂政聞唐師至皆伐木¶
開道壺&KR0308;奉迎既尅建州軍無節制大掠&KR0070;日民不¶
堪命故雖下其地而人皆解體劉従効李仁逹之徒¶
得以鳩集其民專據郡縣者因其&KR0169;也及陳覺矯命¶
討晋安表言朝夕可克元宗不得巳發諸路兵應之¶
延魯亦請行拜南面監軍使李仁逹求救於越越人¶
<pb:KR2i0017_SBCK_021-5b>¶
遣兵助守既而延魯魏岑王崇文等各領兵萬&KR0070;四¶
靣俱至圍城數匝聲動天地有國以来出師之盛未¶
之有也延魯等各務爲已功掎角不相應諸&KR0005;皆怠¶
莫肯用命故兵勢雖盛而城乆不下越之救兵無所¶
施力欲出不可越人復以舟師浮海而至旁岸阻濘¶
不可登延魯軍中集射之舟人戢矢如蝟延魯曰城¶
所以不下者恃此救也今不與之戰則褁糧坐甲何¶
爲哉不如却軍俟其登岸盡殺之城必降矣禆&KR0005;孟¶
堅諫曰賊勢巳窮堅壁困之功在漏刻延魯不聽越¶
人登岸果致死力延魯遇敵先走其下皆潰孟堅死¶
<pb:KR2i0017_SBCK_021-6a>¶
之諸軍相次亦潰士之戰死者無㡬而軍資&KR0266;械委¶
棄畧盡元宗大怒命鎻延魯陳覺至建康韓熈載劾¶
奏請置之死宋齊丘固爭乃流延魯于舒州未㡬復¶
用爲東都留守延魯&KR0004;至自晋安身&KR0013;五木鎻鑰甚¶
固延巳歎曰弟不肯爲循資宰相一至於此兄弟由¶
是有隙淮甸兵起延魯棄楊州削髮爲沙門逃歸周¶
人執之歸于京師時誚之曰執節分符始作大軍之¶
帥披緇削髪潜爲行脚之僧割地之後世宗以爲刑¶
部侍郎遣歸報聘遂留金陵拜戸部侍郎建&KR0173;&KR0004;李¶
重進来乞師元宗命延魯出告其使曰吾不相救非¶
<pb:KR2i0017_SBCK_021-6b>¶
乏兵也大丈夫不得志而反固有之矣但不得其時¶
爾昔周世宗&KR0004;崩人心未一上黨作亂大兵北征君¶
不以此時反今天下晏然乃以一城之地抗¶
萬乗之師此自速死爾吾安&KR0014;救速死之人乎¶
太祖皇帝親征延魯入貢¶
太祖曰爾國連吾叛臣乎延魯徐曰¶
陛下徒問之而未知之乃以實對¶
太祖頷之因曰朕以大軍渡江爾國&KR0014;拒朕乎延魯¶
曰重進天下之姦雄¶
陛下一鼓平之蕞爾江南安足以抗¶
<pb:KR2i0017_SBCK_021-7a>¶
天威但士大夫感其主恩有必死之志¶
陛下&KR0014;棄數萬之䘚與之血戰則可矣且大江設險¶
風波不常儻進未尅城退乏糧道亦官守之責也¶
太祖&KR0015;曰聊戲卿爾吾與江南大義巳明何至於此¶
乃頒師(以上皆見陳/彭年别録)¶
魏岑字景山鄆州人也篤學強識而拙於屬文常逰¶
覽四方凡天下山川勝勢風&KR0095;美惡無所不知避亂¶
淮南署郡従事乆不得志&KR0070;以計䇿干宋齊丘薦授¶
校書郎尤好䛕佞善揣人意元宗即位銳意天下有¶
尅復中原之志岑請親祀南郊元宗曰俟天下爲一¶
<pb:KR2i0017_SBCK_021-7b>¶
然後告謝天地及下南閩意以爲諸國可指麾而定¶
岑因侍宴自言臣少逰元城好其風物陛下平中原¶
日臣獨乞任魏州元宗許之岑趨墀下拜謝人皆以¶
爲佞保大六年李守貞乞師以岑兼㳂淮廵撫使聞¶
守貞敗罷爲屯田使入爲兵部侍郎拜樞宻副使(後/事)¶
(亡)¶
查文徽不知何許人也用宋齊丘薦授元帥府掌書¶
記遷祕書郎元宗即位拜中書舎人保大中閩人連¶
重遇朱文進弑其君曦遣使告亂馮延巳請執其使¶
以伐閩俄以民疫&KR0397;其議文徽獨以爲可討王延政¶
<pb:KR2i0017_SBCK_021-8a>¶
首亂宜攻自建州議者多不従唯馮延魯賛之翰林¶
待詔臧循者與文徽同閈嘗賈於閩具知山川險易¶
爲陳進兵之計文徽因是決行邊鎬帥洪州屯兵與¶
文徽㑹建安之民苦王氏亂政皆伐木開道以迎我¶
師遂下建陽方且傳檄諭福州而王延政先遣統軍¶
使吳承祐以逰兵廵福州境紿曰唐爲我討賊大軍¶
至矣福州信之禆&KR0005;林仁翰殺連重遇函其首歸承¶
祐延政以其子&KR0071;昌守福州親帥衆以拒文徽文徽¶
始以福州之亂伐閩至此延政巳平福州五郡之兵¶
大集敵勢甚盛文徽等次于蓋竹退復屯建陽啓求¶
<pb:KR2i0017_SBCK_021-8b>¶
濟師臧循監偏師屯邵武縣縣民擒之斬于建州市¶
元宗復遣祖全恩何敬洙率萬人至建陽與延政隔¶
谿水而陣全恩使建陽降&KR0005;孟堅潜師出其後禆&KR0005;¶
武彦思馬存貴以輕銳&KR0071;之腹背夾擊延政大敗退¶
而城守福州復亂李仁逹殺&KR0071;昌及吳承祐以卓儼¶
明爲主儼明老僧也徒衆&KR0070;千目有重瞳垂手過&KR0176;¶
故推立之既而無統御之略仁逹復殺之而自稱留¶
後延政益不振建州之險要曰西巖延平津相&KR0071;下¶
俄克建州執王延政歸于建康漳泉汀皆平而唯福¶
州羈縻而巳遂以文徽爲撫州刺史入爲諌議大夫¶
<pb:KR2i0017_SBCK_021-9a>¶
拜建州節度使及陳覺矯命敗績福州遂屬吳越後¶
二年福州詐言吳越戍兵亂殺李仁逹而遁文徽與¶
劒州刺史陳誨帥舟師應福州以兵出迎誨曰越人¶
謨信(謨信無信也/閩人語音)未可速進文徽曰乆則生變乗其¶
未定亟取之留誨屯江口進至西門伏兵發文徽&KR0013;¶
擒誨與越人戰大敗之&KR0023;其&KR0005;馬先進等元宗送先¶
進等還越越亦歸文徽(後事/亡)¶
<pb:KR2i0017_SBCK_021-9b>¶
¶
南唐書卷之二十一¶
