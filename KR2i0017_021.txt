# -*- mode: mandoku-view -*-
#+TITLE: 馬氏南唐書
#+DATE: 2015-09-23 10:05:08
#+PROPERTY: LASTPB  <md:KR2i0017_SBCK_020-1a>
#+PROPERTY: JUAN 21

¶
<md:KR2i0017_SBCK_021-1a>¶
<pb:KR2i0017_WYG_021-1a>
欽定四庫全書
　南唐書卷二十一¶
　　　　　　　　　　　　　宋　馬令　撰
黨與傳下第十七¶
陳覺宋齊邱之客也齊邱薦為楚王景遷教授累遷¶兵
部侍郎宣徽使覺在外姦佞苛酷及居家不能制¶義於
一妻其妻李氏妬悍親執庖爨不置妾媵宋齊¶邱嘗選
三婢予之頗有容質李氏亦無戁色奉使三¶婢禮如舅
<pb:KR2i0017_WYG_021-1b>
姑晨夕承侍未嘗輒離左右人問其故則¶曰此令公寵
倖之人見之若靣令公敢倨慢耶三婢¶不自安求還宋
第覺唯唯聽從而已李仁逹據福州¶齊邱因薦覺有智
略可使喻㫖於仁逹必不勞寸刃<md:KR2i0017_SBCK_021-1b>¶坐致闕下元宗許之
乃以覺為福州宣喻使既至說¶仁逹入覲仁逹曰安撫
未定請俟它年入覲覺還至¶建安恥說之不行乃矯制
發建汀撫信之兵徃討之¶既而諸軍皆潰士之戰死者
無幾國用遂為一空於¶是鎻覺送建康中外皆謂其必
<pb:KR2i0017_WYG_021-2a>
誅而齊邱上表為請¶乃赦之流覺於蘄州未幾復用如
初及救壽春又與¶朱元有私隙而窘之太甚卒致元叛
淮甸既䧟舉國¶震恐齊邱等因之以圖變覺與李徴古
俱為樞宻副¶使徴古毎於言議無復臣禮覺請元宗深
居後宫委¶國事於宋公臣時得入奉從容譚釋老而已
元宗以<md:KR2i0017_SBCK_021-2a>¶羣情方撓不欲暴其事及使中原回乃罷近職
覺以¶世宗之命告元宗曰江南連年拒命知是宰相嚴
續¶所為可殺以謝過元宗知其與續有宿嫌也不信鍾
<pb:KR2i0017_WYG_021-2b>
謨請覆實其事乃遣謨告謝責已言非續之罪世宗¶大
驚曰續果能如是乃忠於所事也何罪之有朕為¶天下
主肯教人殺忠臣乎謨還報元宗乃下令數覺¶前後罪
惡貶饒州安置使殺於路¶
李徴古宜春人也昇元末第進士時宋齊邱廣樹黨¶與
以張聲勢徴古常出入門下保大中與陳覺同掌¶機宻
淮甸兵起劉彦貞敗死人心恼懼元宗歎曰吾<md:KR2i0017_SBCK_021-2b>¶家國一
至於此因泣下徴古曰陛下當以兵力拒敵¶泣有何益
<pb:KR2i0017_WYG_021-3a>
盃酒過量耶乳保不至耶元宗變色左右¶皆戰慄徴古
亦自若又與陳覺乗間言社稷禍在朝¶夕請陛下燕居
深宫國事盡付宋齊邱以紓䘮亂元¶宗以戎事未戢隠
忍不發及畫江罷兵鍾謨至自京¶師判尚書兼三省之
政權勢特甚尤切齒齊邱黨與¶常曰人臣窺國理不可
容及陳覺奉使中原欲矯世¶宗之命殺嚴續謨乞復使
周覆實其事齊邱黨與遂¶敗貶徴古洪州殺之¶
馮延已字正中廣陵人也父令頵事本郡為軍吏烈<md:KR2i0017_SBCK_021-3a>¶祖
<pb:KR2i0017_WYG_021-3b>
署為歙州鹽鐡院判官禆将樊思藴作亂燒營而¶火及
令頵第叛卒皆釋兵救火其得人心如此時刺¶史骨言
病甚中外不知存否人心恼恼延已年十四¶徒歩入見
言復傳言教出謝将吏人情乃安及長有¶辭學多伎藝
烈祖以為秘書郎使與元宗遊處累遷¶駕部郎中元帥
府掌書記與陳覺友善自結於宋齊¶邱以固恩寵同府
在已上者稍以計遷出之元宗愛¶其多能而嫌其輕脫
貪求特以舊人不能離也孫晟¶靣數之曰君常鄙晟晟
<pb:KR2i0017_WYG_021-4a>
知之矣晟文筆不如君也技¶藝不如君也談諧不如君
也諛佞不如君也然上置<md:KR2i0017_SBCK_021-3b>¶君於親賢門下者期以道藝
相輔不可悞邦國大計¶也聞者韙其言烈祖季年亦惡
之復為常夢錫彈劾¶必欲斥去未果而烈祖殂元宗即
位延己喜形於色¶未聽政屡入白事一日數見元宗不
悦曰書記自有¶常職此各有所司何其繁也由是少止
遂與宋齊邱¶更相推唱拜諌議大夫翰林學士復與其
弟延魯交¶結魏岑陳覺查文徽侵損時政時人謂之五
<pb:KR2i0017_WYG_021-4b>
鬼保大¶四年自中書侍郎拜平章事時論不平出鎮撫
州亦¶無善政延己無才而好大言及再入相乃言已之
智¶略足以經營天下而人主躬親庶務宰相備位何以<md:KR2i0017_SBCK_021-4a>¶致理於是元宗悉以庻政委之奏可而已延己遲疑¶顧
望責成胥吏之手又常笑烈祖戢兵以為齷齪無¶大畧
安陸之役䘮兵數千而輟食咨嗟者旬日此田¶舍翁安
能成大事如今上暴師數萬於外而宴樂擊¶鞠不輟此
則真英雄主也故蠧國殃民實此之由為¶相之後動多
<pb:KR2i0017_WYG_021-5a>
狥私而故人親戚殆於謝絶與弟延魯¶如仇讐延魯所
生乃延己之繼母也亦至疎隔既失¶湖湘人皆歸咎延
己自劾元宗復使親政割地之後¶始乞罷相乃罷為宫
𫝊逾年卒年七十五著樂章百¶餘闋其鶴冲天詞云曉
月墜宿雲披銀燭錦屏幃建<md:KR2i0017_SBCK_021-4b>¶章鐘動玉䋲低宫漏出花
遲又歸國謡詞云江水碧¶江上何人吹玉笛扁舟逺送
瀟湘客蘆花千里霜月¶白傷行色明朝便是闗山隔見
稱於世元宗樂府辭¶云小樓吹徹玉笙寒延己有風乍
<pb:KR2i0017_WYG_021-5b>
起吹皺一池春水¶之句皆為警冊元宗嘗戲延己曰吹
皺一池春水干¶卿何事延己曰未如陛下小樓吹徹玉
笙寒元宗悅¶初蕭儼深惡延己常廷斥之及儼為大理
卿斷獄失¶入舉朝皆欲誅儼獨延己力爭以為赦前失
入罪不¶當死儼終獲免人皆韙之以謂裴冕損怨無以
加此¶
延魯延己異母弟也初為江都判官累遷水部貟外<md:KR2i0017_SBCK_021-5a>¶郎
中書舎人延魯鋭於進趨常欲用事四方以要功¶名延
<pb:KR2i0017_WYG_021-6a>
已詰曰士以文行餙身勤恪居職則寵光至矣¶何用行
險以圖禄利延魯曰兄自能如此弟不能愔¶愔待循資
為宰相也建州之役雖查文徽尸其事而¶延魯實賛之
閩人先苦王氏亂政聞唐師至皆伐木¶開道壺漿奉迎
既尅建州軍無節制大掠數日民不¶堪命故雖下其地
而人皆解體劉從効李仁逹之徒¶得以鳴集其民專據
郡縣者因其隙也及陳覺矯命¶討晋安表言朝夕可克
元宗不得已發諸路兵應之¶延魯亦請行拜南面監軍
<pb:KR2i0017_WYG_021-6b>
使李仁逹求救於越越人<md:KR2i0017_SBCK_021-5b>¶遣兵助守既而延魯魏岑王
崇文等各領兵萬數四¶面俱至圍城數匝聲動天地有
國以來出師之盛未¶之有也延魯等各務為已功掎角
不相應諸将皆怠¶莫肯用命故兵勢雖盛而城久不下
越之救兵無所¶施力欲出不可越人復以舟師浮海而
至旁岸阻濘¶不可登延魯軍中集射之舟人戢矢如蝟
延魯曰城¶所以不下者恃此救也今不與之戰則褁糧
坐甲何¶為哉不如却軍俟其登岸盡殺之城必降矣禆
<pb:KR2i0017_WYG_021-7a>
将孟¶堅諌曰城勢已窮堅壁困之功在漏刻延魯不聽
越¶人登岸果致死力延魯遇敵先走其下皆潰孟堅死<md:KR2i0017_SBCK_021-6a>¶之諸軍相次亦潰士之戰死者無幾而軍資器械委¶棄
畧盡元宗大怒命鎻延魯陳覺至建康韓熙載劾¶奏請
置之死宋齊邱固爭乃流延魯於舒州未幾復¶用為東
都留守延魯初至自晉安身被五木鎻鑰甚¶固延己歎
曰弟不肯為循資宰相一至於此兄弟由¶是有隙淮甸
兵起延魯棄楊州削髪為沙門逃歸周¶人執之歸於京
<pb:KR2i0017_WYG_021-7b>
師時誚之曰執節分符始作大軍之¶帥披緇削髪僣為
行脚之僧割地之後世宗以為刑¶部侍郎遣歸報聘遂
留金陵拜户部侍郎建隆初李¶重進來乞師元宗命延
魯出告其使曰吾不相救非<md:KR2i0017_SBCK_021-6b>¶乏兵也大丈夫不得志而
反固有之矣但不得其時¶爾昔周世宗初崩人心未一
上黨作亂大兵北征君¶不以此時反今天下晏然乃以
一城之地抗¶萬乗之師此自速死爾吾安能救速死之
人乎¶太祖皇帝親征延魯入貢¶太祖曰爾國連吾叛臣
<pb:KR2i0017_WYG_021-8a>
乎延魯徐曰¶陛下徒問之而未知之乃以實對¶太祖頷
之因曰朕以大軍渡江爾國能拒朕乎延魯¶曰重進天
下之姦雄¶陛下一鼔平之蕞爾江南安足以抗<md:KR2i0017_SBCK_021-7a>¶天威但
士大夫感其主恩有必死之志¶陛下能棄數萬之卒與
之血戰則可矣且大江設險¶風波不常儻進未尅城退
乏糧道亦官守之責也¶太祖笑曰聊戲卿爾吾與江南
大義已明何至於此¶乃頒師(以上皆見陳/彭年别錄)¶
魏岑字景山鄆州人也篤學强識而拙於屬文常遊¶覽
<pb:KR2i0017_WYG_021-8b>
四方凡天下山川勝勢風土羙惡無所不知避亂¶淮南
署郡從事久不得志數以計䇿干宋齊邱薦授¶校書郎
尤好諛佞善揣人意元宗即位鋭意天下有¶尅復中原
之志岑請親祀南郊元宗曰俟天下為一<md:KR2i0017_SBCK_021-7b>¶然後告謝天
地及下南閩意以為諸國可指麾而定¶岑因侍宴自言
臣少遊元城好其風物陛下平中原¶日臣獨乞任魏州
元宗許之岑趨墀下拜謝人皆以¶為佞保大六年李守
貞乞師以岑兼㳂淮廵撫使聞¶守貞敗罷為屯田使入
<pb:KR2i0017_WYG_021-9a>
為兵部侍郎拜樞宻副使(後事/¶亡)¶
查文徽不知何許人也用宋齊邱薦授元帥府掌書¶記
遷秘書郎元宗即位拜中書舎人保大中閩人連¶重遇
朱文進弑其君曦遣使告亂馮延己請執其使¶以伐閩
俄以民疫寢其議文徽獨以為可討王延政<md:KR2i0017_SBCK_021-8a>¶首亂宜攻
自建州議者多不從唯馮延魯贊之翰林¶待詔&KR0391;循者
與文徽同閈嘗賈於閩具知山川險昜¶為陳進兵之計
文徽因是决行邊鎬帥洪州屯兵與¶文徽㑹建安之民
<pb:KR2i0017_WYG_021-9b>
苦王氏亂政皆伐木開道以迎我¶師遂下建陽方且傳
檄喻福州而王延政先遣統軍¶使呉承祐以遊兵廵福
州境紿曰唐為我討賊大軍¶至矣福州信之禆将林仁
翰殺連重遇函其首歸承¶祐延政以其子繼昌守福州
親帥衆以拒文徽文徽¶始以福州之亂伐閩至此延政
已平福州五郡之兵¶大集敵勢甚盛文徽等次於盖竹
退復屯建陽啟求<md:KR2i0017_SBCK_021-8b>¶濟師&KR0391;循監偏師屯邵武縣縣民擒
之斬於建州市¶元宗復遣祖全恩何敬洙率萬人至建
<pb:KR2i0017_WYG_021-10a>
陽與延政隔¶谿水而陣全恩使建陽降将孟堅潜師出
其後禆将¶武彦思馬存貴以輕鋭繼之腹背夾擊延政
大敗退¶而城守福州復亂李仁逹殺繼昌及呉承祐以
卓儼¶明為主儼明老僧也徒衆數千目有重瞳垂手過
膝¶故推立之既而無統御之略仁逹復殺之而自稱留¶
後延政益不振建州之險要曰西巖延平津相繼下¶俄
克建州執王延政歸於建康漳泉汀皆平而唯福¶州覊
縻而已遂以文徽為撫州刺史入為諌議大夫<md:KR2i0017_SBCK_021-9a>¶拜建州
<pb:KR2i0017_WYG_021-10b>
節度使及陳覺矯命敗績福州遂屬呉越後¶二年福州
詐言呉越戍兵亂殺李仁逹而遁文徽與¶劒州刺史陳
誨帥舟師應福州以兵出迎誨曰越人¶謨信(謨信無信/也閩人語)
(音/)未可速進文徽曰久則生變乗其¶未定亟取之留誨
屯江口進至西門伏兵發文徽被¶擒誨與越人戰大敗
之獲其将馬先進等元宗送先¶進等還越越亦歸文徽
(後事/亡)<md:KR2i0017_SBCK_021-9b>¶　南唐書卷二十一
