# -*- mode: mandoku-view; -*-
#+TITLE: 馬氏南唐書
#+DATE: 2015-09-11 23:44:29.565199
#+PROPERTY: ID KR2i0017
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB06n0605-006馬氏南唐書-卷六.
<pb:KR2i0017_SBCK_006-1a>¶
南唐書卷之六¶
女憲傳第一¶
嗚呼古之欲明明徳於天下者先治其國欲治其國¶
者先齊其家齊家之法在於女憲而女之所以爲憲¶
者母傾城之&KR0530;也母索家之言也究徳性之厚原道¶
化之本不過於以順爲事以貞爲節而已順貞以化¶
天下何徃不格哉是故觀刑二女虞舜惟帝徽傳太¶
姒西伯惟王帝王之徳配天地而推其本始以言之¶
必自於閨閫之近者凡以天下之本在國國之本在¶
家故也易曰夫夫婦婦而家道正正家而天下定作¶
<pb:KR2i0017_SBCK_006-1b>¶
女憲傳¶
先主元恭皇后宋氏不知其世裔也㓜爲亂兵畧取¶
義祖得之常置帳下㑹先主䘮其正室義祖指宋氏¶
謂先主曰是必有福今以乞女先主御之(不書蒸之/者義祖首)¶
(惡/也)生嗣主及景遷景遂景逹遂立爲&KR0071;室治内有法¶
不苟言&KR0015;常以端嚴自持雖妾媵之間儼如賔客義¶
祖死于建業知詢等督先主奔赴先主欲徃宋氏従¶
容諌曰移孝爲忠臣子之常况權重身危而輙罷所¶
執何異太阿倒持柄不在我矣先主大悟因寝其行¶
而命周宗赴金陵天祚二年封齊王妃先主受禪冊¶
<pb:KR2i0017_SBCK_006-2a>¶
命爲皇后昇元末先主服餌金石性多&KR0064;怒左右頼¶
后以芘者甚衆嗣主即位上冊爲皇太后每元宗朝¶
太后言惟勞其良苦而已至於治理無一言及之常¶
曰婦人預外事非國之福也保大三年殂葬永&KR0092;諡¶
元恭¶
先主种氏不知其品秩也江西良家女性警悟通書¶
計常靚糚去飾而態度閑雅宛若神仙&KR0004;進入宫年¶
甫十六乆不得幸宋后數數薦引旣承恩寵服御輙¶
亞於后而諸宫罕得進御及生江王景逷僣侈尤甚¶
一日先主幸元子齊王宫遇其親理樂&KR0266;先主大怒¶
<pb:KR2i0017_SBCK_006-2b>¶
切責數日种氏乗間言景逷才過齊王先主作色曰¶
子之過父戒之常理也國家大計女子何預遂叱内¶
臣捽庭下去簮珥幽于别宫數月命削髪爲尼先主¶
殂种氏泣曰人&KR0510;骨&KR0744;復見於此矣其後歸景逷宫¶
宋太后屢欲&KR0372;心頼元宗保全之竟以夀終(每於后/不書妖)¶
(艶而於嬪/殺詳言之)¶
嗣主光穆皇后鍾氏䖍州刺史太章之女太章&KR0004;爲¶
禆将義祖用之以殺張顥旣而自大先主欲繩之義¶
祖曰昔無太章吾族赤矣汝曺安所託乎今日富貴¶
太章力也背之不可乃命以太章女配嗣主義祖&KR0004;¶
<pb:KR2i0017_SBCK_006-3a>¶
見歎曰非此兒不敵此女嗣主起家自尚書郎至于¶
将相鍾氏始封縣君累加國夫人昇元中封齊王妃¶
嗣主即位冊爲皇后后少長當貴不事玩好副笄大¶
練淡如也旣居大位&KR0010;時賜予必先諸姒然後及中¶
宫以故嗣主樂推諸弟而終無間言者后勉之爲多¶
淮上兵&KR0120;國歩多艱后亦損常膳不舉樂者數月後¶
主即位冊爲太后以父爲太章故號聖尊后乾徳三¶
年聖尊后殂葬順&KR0092;諡光穆¶
嗚呼南唐建國始僣皇后之號及其衰削猶有國后¶
之稱至於六宫品秩雖無所考而内夫人之品保儀¶
<pb:KR2i0017_SBCK_006-3b>¶
之秩各因事見其餘名號僣擬天子亦可知矣¶
後主昭惠后周氏小字娥皇大司徒宗之女甫十九¶
&KR0010;歸于王宮通書史善音律尤工琵琶元宗賞其藝¶
取所御琵琶時謂之燒槽者賜焉燒槽之&KR0003;即蔡邕¶
焦桐之義或謂熖材而斵之或謂因&KR0353;而存之元宗¶
南幸豫章詔音存問以令婦稱後主即位冊爲國后¶
后雖在妙齡婦順母儀宛如老成唐之盛時霓裳羽¶
衣最爲大曲罹亂瞽師曠職其音遂絶後主獨得其¶
譜樂工曹生亦善琵琶按譜粗得其聲而未盡善也¶
后輙變易訛謬頗去洼&KR0075;䌓手新音清越可聽後主¶
<pb:KR2i0017_SBCK_006-4a>¶
嘗演念家山舊曲后復作邀&KR0744;舞恨来遲新破皆行¶
于時中書&KR0213;人徐鉉聞霓裳羽衣曰法曲終慢而此¶
聲太急何耶曹生曰其本實慢而宮中有人易之然¶
非吉徴也&KR0010;餘周后子毋&KR0071;死後主國歩浸微音之¶
所&KR0120;實由人心而嘽緩噍殺治亂&KR0063;之豈虗言乎后¶
生三子皆秀嶷其季仲宣僄寜清峻后尤鍾愛自鞠¶
視之后既病仲宣甫四&KR0010;保育於别院忽遘&KR0064;疾數¶
日䘚后聞之哀號顛仆遂致大漸後主朝夕視食藥¶
非親嘗不進衣不解帶者累夕后雖病亟爽邁如常¶
謂後主曰婢子多幸託質君門冒寵乗華凡十載矣¶
<pb:KR2i0017_SBCK_006-4b>¶
女子之榮莫過於此所不足者子殤身殁無以報徳¶
遂以元宗所賜琵琶及常臂玉環親遺後主又自爲¶
書請薄葬越三日沐浴正衣糚自内含玉殂于瑶光¶
殿之西室時乾徳二年十一月甲戍也享年二十九¶
眀年正月壬午遷靈柩于園寢後主哀苦骨立杖而¶
後&KR0120;(譏之也何譏爾/鍾太后在故也)自爲誄曰天長地乆嗟嗟蒸民¶
&KR0285;欲既勝悲歎糾紛縁情攸宅觸事来津貲盈世逸¶
樂尠愁殷沉烏逞兔茂夏凋春年彌念曠得故亡新¶
闕景頽岸世閱川奔外物交感猶傷昔人詭夢髙唐¶
誕誇洛浦搆屈平虚亦憫終古况我心摧興哀有地¶
<pb:KR2i0017_SBCK_006-5a>¶
蒼蒼何&KR0499;殱予伉儷&KR0444;窕難追不祿于世玉&KR0243;珠融¶
殞然破碎柔儀俊徳孤映鮮&KR0031;纎穠挺秀婉孌開揚¶
艶不至冶慧或無傷盤紳奚誡慎肅惟常環珮爰節¶
造次有章含顰發&KR0015;擢秀騰芳&KR0066;雲留鑒眼彩飛光¶
情瀾春媚愛語風香&KR0606;姿禀異金冶昭祥婉容無犯¶
均教多方茫茫獨逝捨我何鄊昔我新婚燕爾情好¶
媒無勞辭筮無違報歸妹邀終咸爻協兆俛仰同心¶
綢繆是道執子之手與子偕老今也如何不終徃告¶
嗚呼哀哉志心既逹孝愛克全殷勤柔握力沂危言¶
遺情眄眄哀淚漣漣何爲忍心覽此哀編絶艶易凋¶
<pb:KR2i0017_SBCK_006-5b>¶
連城易脆實曰能容壮心是&KR0744;信美堪餐朝饑是慰¶
如何一旦同心曠世嗚呼哀哉豐才富藝女也克肖¶
采戲傳能奕碁逞妙媚動占相歌縈柔調兹鼗爰質¶
竒&KR0266;傳華翠虬一舉紅䄂飛花情馳天降思棲雲涯¶
發揚掩抑纎緊洪奢窮幽極致莫得徴瑕審音者仰¶
止逹樂者興嗟曲演来遲破傳邀舞利撥迅手吟商¶
逞羽制革常調法移徃度剪遏繁態藹成新矩霓裳¶
舊曲韜音淪世失味齊音猶傷孔氏故國遺聲忍乎¶
湮墜我稽其美爾揚其祕程度餘律重新雅製非子¶
而誰誠吾有&KR0011;今也則亡永従遐逝嗚呼哀哉該兹¶
<pb:KR2i0017_SBCK_006-6a>¶
碩美鬱此芳風事傳遐禩人難與同式瞻虚舘空㝷¶
所蹤追悼良時心存目憶景旭雕甍風和繡額燕燕¶
交音洋洋接色蝶亂落花雨晴寒食接輦窮歡是宴¶
是息含桃薦實畏日流空林彫晚籜蓮舞踈紅煙輕¶
麗服雪瑩脩容纎眉範月髙䯻凌風輯柔爾顔何樂¶
靡従蟬響吟愁槐凋落怨四氣窮哀萃此秋晏我心¶
無憂物莫能亂絃爾清商艶爾&KR0744;盼情如何其式歌¶
且宴寒生&KR0525;幄雪舞蘭堂珠籠暮捲金爐夕香麗爾¶
渥丹婉爾清揚猒猒夜飲予何爾忘年去年来殊歡¶
逸賞不足光隂先懐悵怏如何倐然巳爲疇&KR0494;嗚呼¶
<pb:KR2i0017_SBCK_006-6b>¶
哀哉孰謂逝者荏苒彌踈我思妹子永念猶&KR0004;愛而¶
不見我心燬如寒暑斯疚吾寧御諸嗚呼哀哉萬物¶
無心風煙若故唯日唯月以隂以雨事則依然人乎¶
何所悄悄房櫳孰堪其處嗚呼哀哉佳名鎮在望月¶
傷娥&KR0031;眸永隔見鏡無波皇皇望絶心如之何草&KR0035;¶
蒼蒼哀摧無際歷歷前歡多多遺致絲竹聲悄綺羅¶
香杳想渙乎忉怛恍越乎憔悴嗚呼哀哉&KR0010;云莫&KR0006;¶
無相見期情瞀亂&KR0006;誰将因依維昔之時&KR0006;亦如此¶
維今之心&KR0006;不如斯嗚呼哀哉神之不仁&KR0006;歛怨爲¶
徳既取我子&KR0006;又毀我室鏡重輪&KR0006;何年蘭襲香&KR0006;¶
<pb:KR2i0017_SBCK_006-7a>¶
何日嗚呼哀哉天漫漫&KR0006;愁雲曀空曖曖&KR0006;愁煙起¶
娥眉寂寞&KR0006;閉佳城哀寢悲氛&KR0006;竟徒爾嗚呼哀哉¶
日月有時&KR0006;&KR0027;蓍既許簫笳凄咽&KR0006;旂常是舉龍輀¶
一駕&KR0006;無来轅金屋千秋&KR0006;永無主嗚呼哀哉木交¶
枸&KR0006;風索索鳥相鳴&KR0006;飛翼翼弔孤影&KR0006;孰我哀私¶
自怜&KR0006;痛無極鳴呼哀哉應寤皆感&KR0006;何響不哀窮¶
求弗&KR0023;&KR0006;此心隳摧號無聲&KR0006;何續神永逝&KR0006;長乖¶
嗚呼哀哉杳杳香䰟茫茫天歩抆血撫櫬邀子何所¶
苟雲路之可窮兾傳情於方士嗚呼哀哉每於花朝¶
月夕無不傷懐如又見桐花發舊枝一樓煙雨暮凄¶
<pb:KR2i0017_SBCK_006-7b>¶
凄凭欄惆悵人誰㑹不&KR0116;澘然涙眼低層城無復見¶
嬌姿佳節&KR0414;哀不自持空有當年舊煙月芙蓉池上¶
哭娥眉皆因后作又嘗與后移植梅花于瑶光殿之¶
西及花時而后已殂因成詩見意曰殷勤移植地曲¶
檻小欄&KR0065;共約重芳日還憂不盛妍阻風開歩障乘¶
月溉寒泉誰料花前後娥眉却不全此不特叙其幽¶
思且以興内助之艱難而不得與之同樂又云失却¶
煙花主東君自不知清香更何用猶發去年枝此足¶
以見光景於人無情而人於景物不可認而有之也¶
悲夫至於書靈筵手巾云浮生苦憔悴壮&KR0010;失嬋姢¶
<pb:KR2i0017_SBCK_006-8a>¶
汗手遺香漬㾗眉染黛煙書琵琶背云侁自肩如削¶
難勝數縷絛天香留鳳尾餘煖在檀槽觸物寓意&KR0011;¶
如此&KR0004;烈祖爲刺史時后父宗給使左右及賛禪代¶
尤爲親信元宗以宗爲社稷元老故聘其女爲吳王¶
妃克相其夫顯於諸子而身居國毋可謂賢也&KR0092;曰¶
懿&KR0092;諡昭恵方是時南唐雖去帝號而其餘制度尚¶
未减損如元宗之葬猶稱皇帝故昭恵雖謂之國后¶
而羣臣國人皆稱曰皇后焉¶
後主&KR0071;室周后昭恵之母弟也警敏有才思神彩端¶
靜(二后之貌/見周宗傳)昭恵感疾后常出入卧内而昭恵未之¶
<pb:KR2i0017_SBCK_006-8b>¶
知也一日因立帳前昭恵驚曰妹在此耶后㓜未識¶
嫌疑即以實告曰既數日矣昭恵惡之返卧不復顧¶
昭恵殂后未勝禮服待年宫中明年鍾太后殂後主¶
服䘮故中宮位號乆而未正至開寳元年始議立后¶
爲國后南唐享國日淺而三世皆娶于藩邸故國主¶
婚禮議者不一詔中書舎人徐鉉知制誥潘佑與禮¶
官叅議鉉曰婚禮吉不用樂佑以爲今古不相㳂襲¶
固請用樂鉉曰案古房樂無鍾鼓佑曲引詩&KR0444;窕淑¶
女鍾鼓樂之則房樂宜有鍾鼓后&KR0004;見君後魏書有¶
后先拜後起帝後拜先起之文鉉因此以爲夫婦之¶
<pb:KR2i0017_SBCK_006-9a>¶
禮人倫之本承祖宗主&KR0021;祀請荅拜佑以爲王者婚¶
禮不可與庻人同請不荅拜又車服之制互有矛盾¶
議乆不决後主令文安郡公徐逰評其是非時佑方¶
寵用逰希㫖奏佑爲是既而逰病疽鉉戲謂人曰周¶
孔亦有祟乎将納采後主先令校鵝代白鴈&KR0013;以文¶
綉使㘅書侈靡不經&KR0011;如此及親迎民庻觀者或登¶
屋極至有墜瓦而斃者后自昭恵殂常在禁中後主¶
樂府詞有&KR1651;幭歩香堦手提金縷鞋之&KR0011;多傳于外¶
至納后乃成禮而已翌日大醼羣臣韓熈載以下皆¶
爲詩以諷焉而後主不之譴歸于京師去號位従夫¶
<pb:KR2i0017_SBCK_006-9b>¶
之爵太平興國三年隴西公薨周氏亦薨¶
後主保儀黃氏世爲江夏人父守忠遇亂流徙湘湖¶
事馬氏爲禆&KR0005;馬希蕚之難守忠死之邊鎬下湖南¶
得黃氏甫數&KR0010;竒其貌内後宮後主即位選爲保儀¶
容態華麗&KR0227;絶當世顧眄顰&KR0015;無不妍姣其書學伎¶
能皆出於天性後主雖屬意㑹小周專房由是進御¶
稀而品秩不加第以掌墨寳而已(墨寳書/籍之&KR0011;)黃氏服勤¶
降體以事小周故同時美女率多遇害而黃氏獨不¶
&KR0476;譴以其事之盡也&KR0004;元宗後主皆妙於筆札慱&KR0053;¶
古書有獻者厚賞之宮中圖籍萬卷尤多鍾王墨跡¶
<pb:KR2i0017_SBCK_006-10a>¶
皆繫保儀所掌都城将䧟後主謂黃氏曰此皆吾所¶
寳惜城若不守即焚之無使散逸及城䧟圖籍俱煬¶
靡有遺者黃氏隨後主俘至京師䘚嗚呼魯文公成¶
禮于齊春秋譏之謂其非婚姻之正也矧周氏御於¶
宮中者數年然後以迎禮歸之吁可恠哉周官九嬪¶
世婦女御有徳則充否則闕焉故無常數而又掌于¶
&KR0193;宰則知先王之所以治内至正而盡禮也後世徳¶
不勝色肆情敗度怨女以千數滛費以萬計况亂世¶
乎以烈祖之英傑尚困於种氏牝雊之徴㡬致家索¶
元宗適丁兵革擾攘女謁之盛舊史不載觀其樂府¶
<pb:KR2i0017_SBCK_006-10b>¶
艶麗則天機亦淺矣後主二周抑又甚焉故予悉書¶
之皆不免爲春秋之罪人也¶
徐主義祖長女也性婣睦動循禮法嘗&KR0367;蹇擇配&KR0004;¶
義祖疑李徳誠有貳志徳誠不自安因使其子建勲¶
入謁義祖義祖見之大驚曰有子如此非惡人也以¶
主妻之烈祖受禪徐爲郡公主建勲爲宰相上章改¶
時政許之建勲宻表曰制置大事若可以臣下請是¶
以善歸巳以過歸君也請宣中㫖行之表未報而建¶
勲命中書舎人草制給事中常夢&KR0236;奏建勲專造制¶
書烈祖大怒欲罷建勲徐主入謂烈祖曰吾父在日¶
<pb:KR2i0017_SBCK_006-11a>¶
兄不嘗求兒與李郎耶何弃之速烈祖曰此國事也¶
吾與李郎親舊如故召入禁中慰喻乆之建勲致政¶
賜號鍾山公徐主四時拜賜自稱鍾山老媪而不稱¶
所封郡國蓋将有所激也元宗優容之先建勲䘚¶
永興公主烈祖女也烈祖爲吳相秉政以女爲吳世¶
子璉妃及禪代宋齊丘請離其婚烈祖不許封永興¶
公主人每稱爲公主則流涕憤惋或問其故曰吾爲¶
&KR0193;婦而廟不血食可不悲乎諸兄惡之烈祖曰内夫¶
家而外父家婦人之徳也何罪之有乃以吳世子爲¶
中書令池州節度使璉䘚主亦&KR0071;䘚吳人哀之¶
<pb:KR2i0017_SBCK_006-11b>¶
嗚呼三代而下彤史詳矣南唐載籍䟽脫婦順女憲¶
不可得而書也老媪之稱流涕之感其㫖㣲哉¶
余洪妻鄭氏洪事王延政爲大将㑹南唐平建州鄭¶
氏有殊色爲亂兵畧取禆将王建封逼之鄭氏志不¶
可奪刼以利刃亦不爲屈建封嗜人肉而畧婦人百¶
許人日殺一人以食引鄭示之曰汝懼乎鄭曰願早¶
充庖爲幸多矣建封終不忍殺以獻查文徽文徽見¶
之曰國色也将以薦&KR0451;席鄭大罵曰王師弔伐凡義¶
夫節婦宜加旌賞以勵風俗王司徒出於䘚伍不識¶
禮義且無足恠君侯知書爲國大将當有表率群下¶
<pb:KR2i0017_SBCK_006-12a>¶
風化逺方乃欲加非禮於一婦人以逞其欲妾有死¶
而巳速殺爲恵徽大慙下令城中召其夫付之¶
吳媛其先汴州浚儀人唐史臣兢之後也父志野義¶
不食梁粟僑廬&KR0092;務徳不矅媛生數&KR0010;口無戲言順¶
奉姆教宛如夙授豪民叚生五十而無子因以禮聘¶
之歸叚氏爲&KR0071;室生子朞月叚生䘚父母以其少而¶
美俾移所天媛&KR1603;面自誓志不可奪抱孤嬰以奉舅¶
姑&KR1250;㸑温凊皆躬爲之教其子爲成人而生業益厚¶
韓熈載使江西錄其清節云¶
<pb:KR2i0017_SBCK_006-12b>¶
¶
南唐書卷之六¶
<pb:KR2i0017_SBCK_006-13a>¶
